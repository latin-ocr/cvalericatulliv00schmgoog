XVI PROLDGOMFJNA

aliqua amplior, in qua crebro convivia agitabantur quibus Lesbia
quoque intererat, per ludibrium ‘salax taberna’ vocari. neque
eius modi translatio per se inprobabilis est, saepeque Romani
vocabulis a taberna deductis contubernium et contubernalis iocu-
lariter vel ironice usi sunt. augetur vero huius coniecturae pro-
habilitas verbis eis quibus Catullus situm tabernae indicat, cum
dicit ‘a pilleatis nona fratribus pila.’ quod significandi genus
cautae cuiusdam circumlocutionis speciem habet, praesertim cum
in quamnam urbis regionem ab aede Castorum derigamur ob-
scurum sit. atque hoc quidem rectissime iam Brunerus 1. c. p. 628
perspexit, sed erravit eo quod ipsam domum Lesbiae significari
putavit, cui sententiae v. 14 aperte repugnat

Iam explicatis ac dispositis eis quae ipsa carmina Catulliana
de Lesbia subgerunt ad illam quaestionem quae in persona huius
mulieris definienda versatur transire licet. ‘Lesbiam’ fictum
nomen esse per se adpareret, etiam si non testaretur Ovidius
trist. II 428. neque dubitari potest, praesertim cum primum
emnium carminum ad Lesbiam missorum e Sappho expressum
sit, quin Catullus celeberrimae poetriae Lesbiae studio adductus
sit ut puellam suam honorifico illo nomine in versibus suis in-
signiret. quae quidem rei explicatio iam ab Isaaco Vossio ob·
servat. p. 189 proposita plene sufficit, nec opus est ad vilissi-
mum Apollinaris Sidonii testimoniumconfugere, qui epist. ΙΙ 10
extr. Lesbiam una cum Catullo versus fecisse narrat. verum
autem puellae nomen. fuisse Clodiam Apuleius apol. c. 10
tradidit, ut eiusdem nomen mensurae pro' germano a poeta sub—
·stitutum esse videamus, quo alterum salvo metro cum altero
commutari posset, qua de ratione ab aliis quoque poetis Latinis
praecipue in designandis puellis suis adhibita primus Bentleius
ad Hor. carm. II 12 13, post alii exposuerunt. Clodiam vero
hanc Catulli esse sororem istam P. Clodii Pulchri ‘quadrantariae’
cognomine famosam hodie inter plerosque constat. quam sen·
tentiam iam saeculo sexto decimo a Petro Victorio aliisque in
medium prolatam, nostra aetate per Mauricium Hauptium ab
oblivione . vindicatam Ludovieus Schwabius in quaestionibus
Catullianis ampla atque diligenti disputatione haud mediocriter
stabilivit, etsi nec optimam omnino argumentandi rationem iniit
et falsa quoque admiscuit. neque quae postea Vorlaenderus in
dissertatione supra adlata, Tammo Tammerus Kroonius in quae-
stionibus Catullianis Lugduni Batavorum a. 1864 publicatis,
denique Alexander Riesius in annal. philolog. t. CV, p. 747 ss. in
contrariam partem disputaverunt ita sunt conparata ut ad refutan-
dam illam sententiam quicquam valeant, eiusque rursus defen·
sores extitere Aemilius Baehrensius in analectorum Catullianorum

