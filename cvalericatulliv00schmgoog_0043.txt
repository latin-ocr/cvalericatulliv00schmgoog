PROLEGOMENA ⁷ XXXV

quod autem supra negavimus Mamurram iam hoc tempore magni-
fica sua in Caelio monte domo extruenda occupatum fuisse, id
carminibus CXIV et CXV denuo confirmatur, in quibus Catullus
illum ob ingentem suum saltum Firmanum‚ cuius singulas partes
enumerat, iure divitem haberi ait. etenim in tali quidem sen-
tentia aedes istas marmoreas, etiam si incohatae tantum fuissent,
silentio praeterire vix et ne vix quidem potuit. — iam de car-
mine brevissimo XCIII in ipsum Caesarem facto disseramus, in
quo poeta nimium se studere ut illi placeat negat nec scire velle
ait utrum albus an ater homo sit, quae insania visa est Quin-
tiliano XI 1 38. quod epigramma fortasse sub idem tempus est
scriptum atque c. LIV, h. e. postquam Catullus quam aegre
Caesar iambos suos tulisset compererat. sed potest etiam post
poetae cum illo reconciliationem scriptum esse, ut Brunerus p. 642
censet, si quidem hoc distichon non ab ipso Catullo in vulgus
datum, sed mortuo poeta ab amicis in codicillis eius inventum
reliquis epigrammatis adiectum esse sumimus, - restat ut de
c. LII dicamuS, in quo poeta Nonium in sella curuli sedere,
Vatinium per consulatum perierare indigne fert. quod carmen
cum antea plerique sub exitu anni 707s47 scriptum esse iudi·
cassent, quippe quo tempore P. Vatinius una cum Q. Fufio Caleno
per Caesarem consul factus esset, Th. Mommsenus hist. Rom. 111,
p. 332 ed. sext. id ex verbis Catulli recte confici negavit, eius-
que sententiam postea Schwabius qu. Cat. p. 39 ss. accuratius
κ explicavit novisque argumentis confirmavit. qui tamen unum
neglexit gravissimum, de quo Ellisius demum commentarii
p. 142 monuit. scilicet a. 7 07s47 cum magistratus curules
praeter consules sero creatos omnino nulli essent (v. Dio XLII
20 4. 27 2. 55 4), Nonius, quisquis erat, in sella curuli sedere
non potuit. sed ιιι ad Vatinium revertamur, quem poeta per
consulatum perierare ait, ea verba etiam de confidentia Vatinii
qua fore sperabat ut consul fieret intellegere licet, hancque inter·
pretationem solam hic admitti sententiarum ratio docet, quas nisi
sic sibi opponi statuamus ιιι alter magistratum aliquem curulem
tenere, alter consulatum summa fiducia expectare dicatur, omni
orationem concinnitate carere adparet. atque re vera Vatinium
multis annis ante quam voti sui compos fieret ‘inpudenter vatici-
nando' consulatum se sperare saepe dixisse Ciceronis in eum in-
terrogatio a. 698s56 habita ξ 6 et 11 ostendit. consentaneum
est autem istam spem Vatinii etiam vehementer auctam esse,
postquam a. 699l55 ope triumvirum Μ. Catone conpetitore re-
pulso praetor creatus esset. cumque reliqua Catulli in ,Caesarem
et Caesarianos carmina omnia, ιιι vidimus, aut in annum 699s55

aut in proxime insequentem cadant, non potest dubium esse quin
C*

