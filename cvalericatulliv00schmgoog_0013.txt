PROLEGOMENA.

De vita O. Valerii Catulli Veronensis quae comperta habemus
pleraque ipsius carminibus debentur-3 pauca aliunde accepimus
neque ea omnia fide digna.

Ad nomina poetae quod attinet, cognomine suo se ipse sae-
pius adpellavit (conf. index I s. v. ‘Catullus’). nomen gentilicium
Suetonii in Iul. 73 aliorumque testimoniis constat. de prae-
nomine adhuc variant sententiae. atqui post accuratam Ludovici
Schwabii de ea re disputationem in quaestionibus Catullianis
p. 9 ss (conf. etiam H. A. Ι. Munro in libro qui inscribitur
‘criticisms and elucidations of Catullus', p. 68 s.) dubitari non
potest quin poeta Graius dictus fuerit, ut et Hieronymus ad
Eusebii chron. a. Abr. 1930, i. e. Suetonius, et Apuleius apol.
c. 10, p. 15 Kr. tradunt. contra quorum testium consensum nihil
valet quod, cum meliores codices Catulliani solum cognomen
poetae praebeant, quattuor libri recentissimi et multifariam inter-
polati, DatanuS, RiccardianuS‚ CuiacianuS, Colbertinus (hic ac-
cessit ex Ellisii adparatu) praenomen Quinti in fronte exhibent.
quod veri simile est e Plinii natur. hist. XXXVII 6 81 adscitum
esse, ubi, cum codex omnium optimus Bambergensis haec a
scriptore profecta esse doceat, Nonius senator, filius strumae Noni
eius quem Catullus poeta in sella curuli visum indique tulit (conf.
Catull. c. LII 2), libri aliquot recentes Q. notam cognomini
poetae praefixam habent, quam sive Catulli cum Q. Catulo con-
fusione sive fortuito errore propter antecedens pronomen rela-
tivum perfacili ortam esse probabilis est suspici0. quae cum ita
sint, Scaligeri in Catulli c. LXVII 12 coniecturam Lachmanno
aliisque probatam omni fundamento carere adparet.

Veronae natum esse Catullum Hieronymus 1. c. dicit, eam-
que urbem patriam eius fuisse multis aliorum testimoniis, velut
Ovidii amor. III 15 7, et codicum Catullianorum inscriptionibus
et ipsis etiam carminibus Catullianis confirmatur, quae Trans-
padanum poetam fuisse (c. XXXIX 13), Veronae saepius con·

sedisse (c. XXXV 3 ss. LXVIII 27), res Veronenses bene cog-
novisse (c. LXVII et C), prope eam urbem in Sirmione

