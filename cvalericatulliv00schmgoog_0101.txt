PROLEGOMRN A XCIII

sar in Gallia absens istos de Mamurra versiculos, quibus sibi
ignominiam inustam profitebatur, aliter quam per exemplum a
nescio quo transcriptum et in provinciam missum cognoscere
poterat. tali igitur tamquam privato editionis genere si ali-
quamdiu contentus erat CatulluS, parebat necessitati, cum non
continuo brevissima quaeque librariorum cura publicari possent.
verum ubi habebat quibus volumen soliti ambitus conpleretur
eaque quodam cognationis vinculo inter se iuncta, cur ab eden·
dis eis tam diu abhorruerit difficile est cogitatione conprehen-
dere. an tu eum parum habuisse fiduciae sui arbitraris? at
vetus laus Nepotis certe animum ei addere debuit nec minus
amicorum exemplum, ut Cinnae et Calvi, quorum libellos modo
editos ipse versibus commendandos suscepit. nonne igitur pro·
babile est Catullum, priusquam novam quasi vitam incohaturus
in longinquas Asiae regiones iter subiret, carmina ad id scripta
aut saltem optima eorum praecipueque ea quae ad amorem Les-
biae pertinerent collecta ac disposita in vulgus emisisse? porro
num existimari potest poeta haud multum post inpetratam a
Caesare carminum veniam quasi reconciliatae gratiae inludens
librum edidisse in quo omnia, quaecumque in imperatorem eius-
que adsectatores contumeliose dixerat, ad diuturnam memoriam
congesta leguntur? quod quidem adeo cogitari nequit ut, si tamen
cuncta Catulliana putarem una edita esse, id ante deprecationem
poetae factum esse concluderem, fateorque me semper quam
maxime miratum esse quo modo Schwabius sibi persuaserit Ca-
tullum, postquam intra menses anni 700l54 priores a Caesare
veniam versuum acerbissimorum accepisset, eodem anno fere
medio librum suum in lucem emisisse (quaest. Cat. p. 237 et 297).

Ita, quocumque vertimur, in maximas difficultates incurrimus,
nisi vulgata opinione abiecta libellum Cornelio Nepoti dicatum
partem tantum carminum nobis servatorum continuisse statuimus.
sed quam partem? hoc quo minus certo definiamus etsi ipsa
corporis ad nos propagati condicio, de qua satis antea diximuS,
prohibet, tamen aliquid ea de re generatim videtur explorari
posse. atque isto libello non conprehensa fuisse nisi minora
poemata lyrica ex nugarum adpellatione iam supra collegimus.
verum ne de omnibus omnino brevioribus carminibus cogitemus
duo loci faciunt MartiaIiS, id quod rectissime perspectum est a
Brunero p. 606 ss. epigrammaton IV 14 enim hic poeta Silio
Italico quosdam libellos suos Saturnalibus dono mittit, quos cum
illum seposita severitate legere iusserit, in extremo carmine ‘sic
forsan', inquit, ‘tener ausus est Catullus Magno mittere passerem
Maroni ', idemque XI 6 16 puero cuidam delicato basiorum in-
numerabilium praemium ‘passerem Catulli’ sese donaturum esse

