VIII PROLEGOMENA

LXVIII v. 143 ss. demonstrant, ubi poeta eram suam non iustis
nuptiis sibi iunctam raris noctibus furtiva munuscula dedisse ait
‘ipsius ex ipso dempta viri gremio', quae verba non posse-nisi
de marito dicta esse id ipsum quod opponitur efficit. eadem in
elegia Catullus cum puella sua apud dominam quandam, cuius
nomen reticet, se convenisse eamque sibi copiam ab Allio amico
factam esse ,testatur (v. 67 ss. 156), quod* quidem beneficium
tanti aestimat ut illum summis extollat laudibus, quae res id
quod de genere et condicione Lesbiae diximus verissimum esse
docet, quoniam, si illa innupta atque e vulgo fuisset, occasionis.
cum ea congrediendi tarditatem opperiri minime opus erat. ne-
que eum qui intento animo poetam legere consuevit quaesita illa
obscuritas fugiet in adferendis eis quae ad istos conventus spec-
tant conspicua (conf. v. 51 ss). ceterum non solum ex hoc car·
mine, sed etiam ex aliis non nullis, ad quae mox disputatio
progredietur, perspicitur CatuHO, priusquam amore suo frui
posset, maximas difficultates superandas fuisse, nimiumque se
gestire ipse c. LI 14 confitetur. porro votum puellae c. XXXVI
enarratum, de quo infra accuratius agemus, eam ingenio haud
absurdo nec eruditionis expertem fuisse ostendit. denique totus
omnino sonus carminum ad Lesbiam pertinentium de humili
femella cogitare nos vetat, neque existimari potest poeta sum·
mam istam modestiam qualem carminis LXVIII haec inde a
v. 135 verba produnt, ‘quae tamen etsi uno non est contenta
Catullo, Rara verecundae furta feremus erae, Ne nimium simus
stultorum more molesti’, mulieri semet inferiori et iam perfidae
exhibiturus fuisse. haec omnia qui coniuncta animo reputaverit,
ei Lesbiam penitus persuasum erit non amicam vulgarem fuisse
pecunia donisque conciliandam, sed matronam nobili loco ortam,
ad quam aditus esset difficilior et periculosior. forma eius cum
aliis locis tum c. XLIII et LXXXVI praedicatur. cuius generis
laudibus etsi per se non ita multum tribuendum esse concedi*
mus, quando omni fere amanti puella amata solet pulchta videri,
tamen, quia duobus illis poematiis Lesbia cum aliis mulieribus
conparatur singularumque corporis virtutum quaedam quasi re-
censio fit, eam re vera formosissimam fuisse existimamus, idque
etiam ardentissimo erga hanc feminam' amore Catulli atque
maximo aemulorum quos habuit numero (conf. in primis c. XI 18
et XXXVII 7 et 15) quodam modo confirmatur. ceterum quae
c. XLIII decoctoris amicae Formiani deesse dicuntur pulchritu-
dinis signa‚ Lesbiae omnia adfuisse necessarium est concludere:
eam igitur cum aliis corporis bonis tum nigris oculis insignem
fuisse contendimus. huic autem candori iunctam fuisse venusta·
tem illam quae in lepore¹ facetiisque cernitur poeta c. LXXXVI

