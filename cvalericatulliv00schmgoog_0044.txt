XXXVI PROLE GOMENA

c. LII quoque altero utro horum annorum scriptum sit. priori
autem ne cum Schwabio p. 43 attribuamus ipsa Vatinii praetura
impedit. nimirum tum etiam Vatinius sedebat in sella curuli,
neque id poeta de solo Nonio dicere ita poterat ut magistratui
ab hoc gesto futurum alterius consulatum opponeret. itaque ad
annum potius 700s54 deducimur, cui c. LII iam a Mommseno
1. c. adsignatum est. hoc igitur anno Nonium statuendum est
curuli magistratu functum esse, nec inprobabiliter Schwabius 1. c.
eum tum cum Vatinius per consulatum perieraret aedilem curu-
lem fuisse coniecit, si quidem homo a Catullo commemoratus
Nonius ille Asprenas est qui a. 708s46 proconsul sive potius
propraetor ante pugnam ad Thapsum commissam a Caesare cum
legionibus duabus castris praesidio relictus est (v. bell. Afric. 80.
conf. Schwabius p. 36 S. Wehrmannus fast. praet. p. 79 s.). cete-
rum nomen quod est struma veri simile est non solum ad Nonium,
verum etiam ad Vatinium pertinere, quem eodem malo laborasse

· aliunde constat (v. loci a Drumanno ·V‚ p. 683, n. 23 sive a

Schwabio p. 35 collecti), videturque acerbitas epigrammatis
etiam in conponendo isto pari hominum strumoSorum posita
esse.

Iurgiis Catulli cum Caesare eiusque adsectatoribus enarratis
statim subicere placet quae de rixis inimicitiisque poetae dicenda
restant. ordiemur autem a. c. XCVIII, quod et ipsum ad res
publicas referri probabile est. vix enim dubitamus priorum sae-
culorum viris non nullis primariis adsentiri qui L. Vettii equitis
cognomine ‘indicis' famosi, de quo conf. Haakhius in Paulyi
encyclop. VI, 2, p. 2530 s. et Drumannus hist. Rom. II, p..234 ss.,
linguam mendacem ac venalem hic castigari censuerunt. nam
pro depravato illo Victi, quod codices nostri exhibent, facili ne·
gotio Vetti restituitur (conf. adnot. crit). argumentum vero
epigrammatis in indicem istum optime quadrat. conf. in primis
Cic. or. in Vatin. ἓ 24: ‘ibi tu indicem Vettium linguam et vocem
suam sceleri et menti tuae praebere voluisti.’ perperam enim
iudicant qui loquacem hominem in nostro carmine notari putant.
immo v. 2 demonstrat eum qui a Catullo compellatur in ‘ver—
bosis’ et ‘fatuis’ non fuisse. quod cum ita sit, in v. 5 verbum
quod est perdere non potest nisi proprie dictum esse. iam si
recte hoc epigramma ad Vettium indicem pertinere existimatur,
haud dubie a. 695s59 scriptum est, quo ille inpellente, ut rumor
erat, Caesare consule multos ex optimatibus in suspicionem in-
sidiarum Pompeio paratarum adducere temptavit. nec diutius
vixit Vettius, sed eodem etiam anno clam in carcere interemptus
est. facile est autem ad credendum Catullum uno ex eis quos
tum Vettius ut fictae coniurationis participes nominavit familiariter

