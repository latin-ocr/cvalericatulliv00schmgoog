PROLEGOMENA Lm

stabiliendam hanc coniecturam attulit, ea nimis levia sunt omnia
partimque in falsissima de c. LXVIII opinione nituntur. neque
idem p. 339 iure negasse mihi videtur de T. Torquato eo quem.
Cicero a. 709145 in orat. pro Deiotaro ἓ 32 ‘optimum adulescen- -
tem’ dixisset cogitari posse, quoniam adulescentis nomen latissime
’ patere inter omnes constat. quod vero sponsa Manlii Catulliani¹
primum v. 16 Vinia, deinde v. 86 s. Aurunculeia vocatur, duplex
nomen gentilicium Schwabius p. 334 Scaligerum secutus haud
dubie recte ita explicavit ut eam a Vinio quodam adoptatam
esse statueret.

Iam de poetis non nullis Catulli familiaribus exponendum
est. c. XXXV Verona ad Caecilium Novocomensem, quocum
Catullus conloqui cupiebat, missum est, docentque sex versiculi
extremi illum tum poemate quodam in honorem Cybeles scribendo
occupatum fuisse. quod quidem opusculum sitne absolutum um-
quam atque editum nescimuS, quando omnis eius poetae memoria
solo carmine Catulliano continetur. non potuisse autem Catul-
lum hos hendecasyllabos ante annum 695s59 scribere Schwabius
p. 295 recte ex commemoratione Novi Comi effecit, quod nomen
Comum oppidum eo demum tempore quinque millibus colonorum
per Caesarem illuc deductis accepisse scimus (conf. Drumannus
111, p. 218 et 382). -- c. XXXVIII ad Cornificium scriptum
est. hunc esse cognominem poetam horum temporum, quem
Ovidius trist. II 436 inter auctores levium carminum amatorio-
, rum enumerat, cuiusque mortem Hieronymus ad annum Abr. 1976,
i. e. 71:3[41 adscripsit, eo minus dubitari potest, quo certius ex

ultimis huius carminis versiculis Catullus ad socium artis scri· ’

bere cognoscitur. qui cum amicum sibi graviter aegrotanti nihil
solacii attulisse questus sit, postremo paullum quid adlocutionis
‘maestius lacrimis Simonideis’ ab eo postulat, quibus verbis non
errant qui Catullum poematium aliquod ad commovendam
miserationem magis etiam aptum quam lugubria Simonidis car-
mina a Cornificio petere statuunt. - de C. Helvio Cinna Zmyrnae
auctore et C. Memmii praetoris una cum Catullo in Bithyniam
comite iam supra quae necessaria videbantur attuli. quibus quod
nunc addam non habeo nisi unum hoc, epigramma illud Pompeio
iterum consule factum (c. CXIII) Cinnae inscriptum esse, unde
hunc pari contra potentes in republica odio cum'poeta Veronensi
coniunctum fuisse iure colligitur. —- tria carmina, XIV L XCVI,
Catullus ad C. Licinium Calvum oratorem et poetam misit, prae-
terea de eodem in c. LIII egit, suntque quattuor haec poematia
summae inter utrumque familiaritatis testimonia. ex quibus
carmen L, scriptum a Catullo postridie quam cum Licinio con-
gressus erat multumque versiculis faciendis luserat, tempore

