XCIV PROLE GOMENA

promittit. quos locos qui secundum rationem artis hermeneuticae
examinaverit, non poterit quin passeris nomine libellum quen-
dam poetae Veronensis indicari adgnoscat. ac priorem horum
locorum ita interpretandum esse conplures antea intellexerant,

veluti Gerardus Ioannes Vossius de poetis Latinis cap. I, Leut- ’

schius philol. X, p. 735, alii, nisi quod toti carminum corpori quod
extat illud nomen fuisse arbitrabantur. verum adparet non po·
tuisse sic nisi eum librum adpellari in quo carmen nunc secun-
dum, quod a verbis ‘ passer, deliciae meae puellae’ incipit, pri·
mum locum obtineret. quippe consuetudo erat veterum ut nota
opera maximeque poetarum ab ipso eorum exordio designarent,
veluti idem Martialis Aeneida Vergilii verbis ‘arma virumque'
significavit in VIII 56 19 et XIV 185 2, cuius rei plura ex-
empla attulit O. Iahnius ad Persium p. 103 s. hinc colligimus
cum Brunero unum libellum Catulli fuisse qui a priori carminum
de passere Lesbiae, alium qui a carmine ad Cornelium scripto
initium sumeret. dictum est quidem et olim et nuper rursus a
Schulzio 1. c. p. 206 poematium hoc posterius, cum esset praefa-
tionis locO, extra ordinem esse Martialemque libelli Cornelio
dicati adpellationem ab initio eius carminis quod vere primum
esset ipsius corporis repetivisse. quae quidem sententia inde
videri potest aliquid praesidii habere quod Catullus in versiculis
ad Cornelium ita de libello illi donando loquitur, quasi volumen
quo inclusus est iam paratum in manibus teneat, quippe quod
lepidum et novum et modo pumice expolitum dicat. at eam
fictionem poeticam esse facile unusquisque sentiet. sed fac ipsum
poetam dedicationem in interiore parte membranae quae pro
involucro volumini erat inscripsisse, quod veteribus in usu fuisse
Gabriel Peignotius in dissertatione ‘sur la reliure des livres chez
les anciens’ p. 53 S. contendit: eam consuetudinem, si qua fuerit,
vix in descriptis exemplaribus retentam esse Brunero conceden-
dum erit. multo autem gravius hoc est, quod idem iam Brunerus
adnotavit, quod Martialis passerem a Catullo fortasse Vergilio¹
missum esse nullo modo potuit fingere, si initio eius libri omnium
oculis Cornelii nomen se obtulisset. immo hoc commentum
poetae Bilbilitani documento est passerem nemini inscriptum
fuisse. ne quis enim ita sese ex difficultate expedire conetur ut
quaedam carminum Catullianorum exemplaria ista ad Nepotem
praefatiuncula caruisse eorumque uno Martialem usum esse dicat,
epigrammatum eius III 2 inpedit in aperta imitatione illius
poematii positum (conf. etiam VIII 72). quodsi quaerimus quae-
nam carmina passer continuerit, non errare nobis videmur, si
pleraque eorum quae ad Lesbiae amorem spectant, quibus etiam
epigrammata in rivales facta adnumeramus, intermixtis aliis non

