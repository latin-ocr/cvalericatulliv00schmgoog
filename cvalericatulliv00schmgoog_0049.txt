PROLEGOMENA m

inveniuntur, non praenomen gentiliciO, sed cognomen additum
est) frigidique sine dubio apud hunc animi signum, et sublimitas
verborum universa similis illius qua in carminis XI parte priore
Furii et Aurelii in se fidem amicitiamque poeta praedicat, quam
non sinceram conlaudationem esse post Naekii de ea re dis-
putationem a quovis conceditur. deinde vox patroni, qua Ca-
tullus in fine carminis utitur, ex eis est quae fere genetivum
obiectivum qui dicitur ex se aptum habent, adpellaturque Cicero
‘omnium patronus’ a Caecina epist. ad famil. VI 7 4. quod
quamquam amice et in laudem oratoris ab illo est dictum, facile
tamen intellegitur etiam ab adversariis vituperandi causa aut per
ludibrium dici potuisse. neque desunt vestigia quae Ciceronem
re vera eius modi criminationibus saepius vexatum esse osten-
dant. ipse in orat. pro Cn. Plancio ἓ 84 se a M. Iuventio La-
terensi reprehensum esse testatur quod nimium multos defen-
deret, et apud Pseudosallustium invect. 3 5 ‘mercennarius
patronus’ audit. conf. etiam Cic. in Vatin. ἓ 5. adparet autem
talia nullo tempore iustius ei obici potuisse quam cum a. 700l54
Caesaris voluntati obsecutus eundem Vatinium in iudicio defen-
deret quem duobus annis ante in causa P. Sestii ut hominem
sceleratissimum odiumque publicum vehementissime exagitasset.
-qua quidem defensione quanto opere vel aequiores amicorum
suorum offenderit ex epist. ad famil. Ι 9 4 intellegitur. conf.
praeterea Pseudosallust. inv. s. f.: ‘Vatini causam agis.’ quodsi
reputo in ea causa C. Licinium Calvum, familiarissimum Catulli,
accusatoris partes obtinuisse, ipsum autem Catullum, ut infra
videbimuS, inter audientes fuisse, eiusque in Vatinium odium ex
c. LII perspici, facere non possum quin istam Ciceronis defen-
sionem Vatinii in fine nostri carminis a poeta significatam esse
cum Woelfflino censeam. relicum est ut quaeramus cur Catullus
gratias maximas oratori agere videatur. nam aperte id non
eloquitur. sed cum in ipsa hac gratiarum actione se pessimum
omnium poetam vocet eaque verba exinde repetat ita ut Cicero-
nem patronum sibimet poetae opponat, dubitari non potest quin
ad iniquum aliquod illius de suis carminibus iudicium ironice et
cum acerba cavillatione respondeat. quod iudicium utrum publice
Cicero an privatimfecerit sciri non potest, neque ad intellegen-
tiam carminis scitu opus est, sed parum placuisse ei poesin Ca-
tullianam inde est colligendum quod veterum poetarum admira-
-tor omnino secus existimabat de novorum studiis, qua de re*
infra accuratius exponendum erit. iam si ita ut dixi c. XLIX
accipitur, ingenio Catulliano dignum est habetque egregium
acumen in extremis verbis positum, cum, si ironiam neges, pror-
sus inane sit poema, quod quid sibi velit omnino non in-

