ί

60 CATULLI

aut nihil aut paullo cui tum concedere digna ⁴
lux mea se nostrum contulit in gremium,
quam circumcursans hinc illinc saepe Cupido
fulgebat crocina candidus in tunica.
135 quae tamen etsi uno non est contenta Catullo,
rara verecundae furta feremus erae,
ne nimium simus stultorum more molesti.
saepe etiam Iun0, maxima caelicolum,
coniugis in culpa flagrantem contudit iram,
140 noscens omnivoli plurima furta Iovis·
atqui nec divis homines conponier aequumst

ingratum tremuli tolle parentis onus.
nec tamen illa mihi dextra deducta paterna
fragrantem Assyrio venit odore domum,
145 sed furtiva dedit rara munuscula nocte,
ipsius ex ipso dempta viri gremio,
quare illud satis est, si nobis is datur unis
quem lapide illa diem candidiore notat.

hoc tibi quo potui confectum carmine munus
150 pro multis, Alli, redditur officiis,
ne vestrum scabra tangat robigine nomen
haec atque illa dies atque alia atque alia.
huc addent divi quam plurima quae Themis olim
antiquis solita est munera ferre piis,
155 sitis felices et tu simul et tua vita,
et domus ipsa in qua lusimus, et domina,
v et qui quam primo nobis terram dedit aufert,
a quo sunt primo tum omnia nata bona,
et longe ante omnes mihi quae me carior ipsost‚
160 lux mea, qua viva vivere dulce mihist.

———-—

LXIX. N„ χ

Noli admirari, quare tibi femina nulla, ᾗ)
Rufe, velit tenerum supposuisse femur,

