PROLEGOMENA LXXXIII

lupanar et addito genetivo venenum vitae, pestis amicitiae, oppro-
bria Romuli Remique, alia, frequentem usum genetivi partitivi ex
neutris pronominum vel adiectivorum quantitatis apti, verba
mutare et offimnare intransitive dicta, eernere cum infinitivo pro
‘decernere ’, constructionem ‘monendum te est mihi'‚ indicativum
in interrogatione obliqua admissum, vocabulum quod est nullus
itemque nec et nihil negandi gravius causa pro non posita.
deinde, cum superiores scriptores Latini verba cum praepositio-
nibus conposita cum praepositionibuS, posteriores cum casibus
solis coniungere in universum praeferant, memorabile est Catullo
in ea re magis cum illis quam cum his convenire: certe aliquanto
saepius praepositionem adhibuit quam Tibullus et Propertius
(conf. Schneemannus 1. c. p. 48). tum quod bina vocabula, ple-
rumque significatione similia, οέσυνδέτως copulare amat, ut iocose
lepide, diversae variae viae, perfer obdura, id ei cum Plauto et
omnino cum veteribus commune est (conf. Brixius ad Trinumm.
243 et 302, ad mil. glor. 663. Lachmannus ad Lucr. II 118).
1166 dubitari potest quin tales locutiones quales sunt non assis
facere, non facere pili similesque ex vulgi sermone adsumptae
sint, sicut eae quae adverbiorum cum verbo substantivo coniunc-
tione fiunt, ex. gr. est pulcre tibi, non mihi tam fuit malique, atque
execrandi formulae in c. ΠΙ 13, XIV 6, XXVIII 14 3. postremo
ab eiusdem sermonis studio repetendum quod Catullus valde
delectatur structura paratactica, cuius multa exempla congessit
Zieglerus 1. c. p. 32 ss. lepidissime autem hoc dicendi genere
c. X 30 usus est poeta ad exprimendam subitam animi conster-
nationem qua se importunitate puellae a. Varo amatae adfectum
esse narrat. hactenus de prisci moris in syntaxi Catulliana ve—
stigiis. relicum est ut ornamenta quaedam orationis persequa-
mur antiquiori latinitati praecipue probata, quibus retinendis
Catullus sermoni suo colorem vere popularem conciliavit. ac
primum quidem dicendum de eo quod neoterico nomine adlit-
terationem vocare consuevimus. de cuius apud Romanos usu ac
finibus copiose et subtiliter disseruit A. F. Naekius musei Rhenani
t. III (a. 1829), p. 324 33. vid. praeterea in primis Woelfflinus
in actis acad. Bavar. a. 1881, vol. II, p. 1 ss.‚ quem tamen de
re universa minus recte illo iudicasse censemus. huius igitur ad-
litterationis permulta in omni genere poesis Catullianae exempla
extant, quamquam profecto non tot sunt quot esse sibi persuasit
Carolus Ziwsa in priore parte commentationis quae inscribitur
‘die enrhythmische Technik des Catullus' Vindobonae a. 1879
publicata, qui quid esset adlitteratio parum curans in statuenda
ea ridiculum in modum luxuriavit. neque vero quamvis adlit-

terationem putandum est consulto et cogitate adscitam esse.
F*

