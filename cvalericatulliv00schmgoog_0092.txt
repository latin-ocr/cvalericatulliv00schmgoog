LXXXIV PBOLE GOMENA

immo Naekio adsentiendum dicenti tam inveteratum fuisse apud
Romanos adlitterationis amorem tamque adsueta ei omnium ora
et aures ut scribentibus multa id genus sponte sese obtulerint
ambiguumque sit saepenumero quid a non animadvertentibus
admissum, quid ex usu communi receptum, quid propria arte
factum sit. iam eius adlitterationis quae in verbis sibi respon-⁷
dentibus fit, qua vis atque gravitas sententiae additur, haece
exempla repperimus: superbus et superfluens‘, mundior et melior,
miserum malique fati, boui beatique, bene ac beate, mimice ac mo-
leste, satis superque sive satis et super, leuiter et leviter, lutum
lupanar, pestem perniciemque, vivat valeatque, unum atque unicum,
ater au albus. quorum pleraque haud dubie populi usu pridem
sancta erant. et notatu dignum est hoc adlitterationis genus
minorum carminum proprium esse, quibus conveniunt dictionum
formulae. frequentius id genus quod certa lege carens in binis
vel pluribus vocabulis continuis locum habet. et interdum qui·
dem in hoc quoque genere manifestum est adlitterationis studium.
sic in 6. XXV cum poeta, ut vidimuS, nomina deminutiva cumu-
laverit, quo effeminatam Thalli habitudinem perstringeret, non
dubitabimus quin v. 10 in verbis laneum latusculum manusque
mollicellas adlitterationem quoque duplicem dedita opera idem
ad propositum adhibuerit. 6. LVI 3 rem ridiculam narraturus
in nominibus Cam, Catullum iuxta positis consulto ludit. egregia
soni imitatio efficitur adlitteratione per tria vocabula continuata
6. LXIV 262 aut tereti tenui-s tinnitus aere ciebant. nec in eius-
dem epyllii v. 28 illud tene Thetis tenuit excidisse poetae puta-
verim, praesertim 611111 sit in concitata interrogatione accedatque
epanaphorae artificium. conf. etiam ibid. v. 101. at v. 53 ceden-
tem celeri cum classe nullum poetae consilium adgnoscendum
existimamus. neque magis 6. XVI 13 male me marem, XXXV 7
si sapiet, viam vorabit, XLII 5 puqillaria, si pati potestte, XLV5
quantum qui pote plurimum perire. haec igitur et similia multa
non quod per artem quaesita, sed quod, cum ultro occurrerent,
non reiecta, sed accepta sunt a Catullo, magnum eius amorem
adlitterationis ostendunt. finitimum huic ornamento id est quod
homoeoteleuton dicimus, cuius non ita multa apud poetam Ve-
ronensem exempla inveniuntur, si ab eo quod in binis versibus
continuis aut vicinis et in singulorum versuum hemistichiis fieri
solet recedimus. attulimus autem non nulla, in quibus primae
'quoque litterae eaedem sunt, iam paullo ante, satisque habemus
hic unum addere quod in primis vim habet, vadit, fremit, refrinqit
virqulta de leone Cybeles dictum in 6. LXIII 86. paullo latius
patet figurae usus etymologicae. de cuius in lingua Latina
generibus nuper cum cura disputavit Gustavus Landgrafius acto-

