XLII PROLEGOMENA

tellegaS. — alium oratorem, Sestium, Catullus in c. XLIV ob
frigidum scribendi genus inridet, qua cum inrisione laudem
villae suae suburbanae lepide coniungit. simulat enim se legendo
orationem illius in Antium petitorem tam vehementem sibi
gravedinem tussimque contraxisse ut corporis curandi gratia in
fundum suurn Tiburtinum sibi confugiendum esset. hunc Sestium
esse P. Sestium a Cicerone a. 698s56 defensum primus Achilles
Statius suspicatus est, cui nostra aetate accessit Schwabius
p. 303 s. atque huic sententiae plurimum sane commendationis
inde est paratum quod ipse Cicero epist. ad famil. VII 32 1 et
ad Att. VII 17 2 clientem olim suum hominem insulsum atque
malum scriptorem esse satis aperte significat. quis vero Antius
petitor fuerit, in quem Sestii extabat oratio, non possumus con-
iectura adsequi. quamquam, cum reputamus Sestium sumptuosas
cenas facere solitum esse, id quod e versibus 9 10 21 intellegi·
tur, difficile est non cogitare de Antio Restione illo quem Macrob.
sat. III 17 13, p. 213 Eyss paucis annis post legem Aemiliam
a. 676] 7 8 latam novam legem sumptuariam tulisse testatur (conf.
etiam Gell. H 24 13). quod minime quidem volumus ita in-
tellegi quasi orationem a Catullo commemoratam ad illam
legem pertinuisse putemus. sed inter hominem gulae subtilioris
et legis cibariae latorem mutua fuisse odia facile ad creden·
dum est. ’

Transimus ad ea epigrammata in quibus Catullus poetas
quosdam sibi aequales perstringit. et in c. XXII quidem ad
Varum misso Suffenum hominem venustum et dicacem et urba-
num esse ait, sed hoc vitio praeditum ut versus fundere con-
suerit plane rudes atque inconditOS, eosque libris ornatissimis
edendos curet atque ex tam pravo studio incredibilem volupta-
tem percipiat. idem Suffenus in c. XIV 19 una cum Caesio et
Aquino inter pessimos poetas numeratur. hos omnes aliunde
non novimuS, nisi quod Cicero quoque Tuscul. disp. V 22 63,
ut exemplum pessimi poetae proferret, Aquinum nominavit.
neque enim dubitari potest quin pro nomine gentilicio Aquinius,
quod optimi codices praebent, cognomen Aquinus restituendum
sit (conf. Tac. hist. Ι 7. Martial. Ι 93 1), receperatque id Orel-
lius in editione anni 1828. quod autem Cicero sibi fuisse cum
Aquino amicitiam narrat, inde hunc et Catullo aliquanto maio-
rem natu et a. 710l44‚ quo posterior pars Tusculanarum dis·
jputationum scripta est, iam e vita egressum fuisse concludimus. —
paullo plura dicenda sunt de Volusio, cui Catullus semel iterum·
›que insultavit. atque in c. XCV quidem, a quo nobis proficiscen·
dum est, Zmyrnam C. Helvii Cinnae amici, epyllion novem
annis post quam coeptum erat editum, annalibus Volusii ita

