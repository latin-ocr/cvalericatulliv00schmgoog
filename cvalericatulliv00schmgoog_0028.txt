XX PROLEGOMENA

difficultate rei nummariae liberatum esse. quippe quem propter
nimios, praesertim pro patris parsimonia, sumptus ex aere alieno
laborasse sciamus (conf. Cic. p. Cael. ξ 17. 36. 38 cum Dru-
manno H, p. 411 ss.). contra nugas agunt— ut strictim attingam
quod refutatione dignum non est ——- qui etiam Caelium Vero-
nensem (vid. c. LVIII et C) eundem cum Caelio Rufo oratore
esse probare student. alium Catulli in amore Lesbiae rivalem
Lesbium cognovimuS. quo quidem nomine, cum Lesbia fictum
nomen sit pro Clodia, Clodius quidam significetur necesse est.
Lesbius autem iste c. LXXIX· ut Lesbiae cunnilingus carpitur.
idem ad libidinis genus Sextum Clodium, P. Clodii adsectatorem‚
Clodiae quadrantariae operam suam commodasse Cicero saepius
significat, in primis in oratione de domo ἕ 25. conf. etiam ἓ 47
et 83, et or. p. Cael. ᾗ 78. itaque hunc esse eum quem poeta
Lesbii nomine inrideat quam maxime probabile, ne dicam cer-
tum est, perspexitque primus Iustus Lipsius variarum lectionum
l. I, c. 5. cui sententiae Schwabius p. 90 se. iniuria adversatus
est. qui Muretum secutus Publium potius Clodium significari
vult, ad cuius cognomen Pulchri poetam verbis ‘Lesbius est
pulcer’ respexisse putat. verum talem vocis quae est pulcer
ambiguitatem a primo hic statuere non est necessarium, statui
autem posse, etiam si Sex. Clodium intellegamus, mox videbi-
mus. deinde P. Clodium notum est quidem suspicionem incestus
cum sorore facti‘habuisse (conf. loci a Drumanno H, p. 381
sive a Schwabio p. 62 congesti), sed id flagitium quod epigram-
mate Catulliano indicatur nemo veterum ei exprobravit, neque
Schwabius talibus locis qualis est Ciceronis Sestianae ἓ 16, ubi
orator inimicum suum hominem ‘omni inaudita libidine’ insa-
num sive, ut cum veteribus editoribus malo, infamem dicit, ad
stabiliendam suam sententiam abuti debuit. quod vero idem de
Sex. Clodio cogitari posse negat propterea quia hunc non pul-
chrum, sed deformem potius fuisse Ciceronis in Pisonem oratio
ἓ 8 doceat, non intellexit acumen primi versus, quod quale sit
Vorlaenderus l. c. p. 5 recte explicavit. nimirum sic verba in·
tellegenda: ‘Lesbium cum antea semper deformem habuerim,
errasse me eo adparet quod Lesbia illum mihi anteponit.’ ceterum
cum poeta Lesbiam dicat Lesbium malle quam se ‘cum tota
gente’ sua, quod sane mirum est, gentisque iterum v. 3 men·
tionem faciat, ne id quidem non potest certum aliquod acumen
habere. videor autem mihi quid subsit enucleare posse. scilicet
Sex. Clodius non erat gentis Claudiae, sed homo obscuro loco
natus egensque, quem a liberto Claudii cuiusdam oriundum
fuisse Drumannus H, p. 386 probabiliter suspicatus est. itaque
poetam primo epigrammatis disticho non solum deformitatem

