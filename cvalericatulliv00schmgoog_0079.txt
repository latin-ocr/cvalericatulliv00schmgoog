PROIAEGOMENA LXXI

quod carmen ex arte Alexandrina pendere iam inde licet con·
cludere quod multa recentiores poetas Graecos in matrem deorum
metro galliambico scripsisse Hephaestionis p. 39 Westph. testi-
monio constat. neque enim recte Westphalius Hephaestionis
esse haec verba negavit. porro cum scholia codicis Saibantiani
ad h. l. (p. 194 Westph.) ex istis poetis nominatim adferant
Callimachum, nobis quoque persuasum „est duos versus ab
Hephaestione sine nomine auctoris citatos hosce, Γαλλαὶ μητρὸς
ὀρείης φιλόθυρσοι δρομάδες, Αἶς ἔντεα παταγεῖται καὶ χάλκεα
κρόταλα, ad Battiaden referendos esse, id quod iam ab O. Schnei-
dero Gallim. ΙΙ, p. 698 dubitanter coniectum pro explorato habet
Wilamowitzius in Herm. XIV, p. 197. nec possumus non eidem
adsentiri e feminino nomine Gallarum, quo et Graecus et Lati-
nus poeta eviratos Cybeles sacerdotes singulari sane usu ad-
pellaverunt, Catullianum carmen in imitatione Callimachei posi-
tum esse colligenti. ceterum cum multa extarent recentiorum in
magnam matrem carmina galliambica‚ probabiliter Catullus non
unum solum ex eis secutus est. nec desunt in Attine ex anti·
quioribus fontibus hausta. veluti Pasithea Somni uxor v. 43
commemorata haud dubie ex Iliade fluxit (XIV 269 et 276).
denique illud incantamentorum carmen nunc amissum, quod.
Plinius nat. hist. XXVIII 2 (4) 19 una cum pharmaceutriis
Theocriti et Vergilii ecloga VIII significat (v. fragm. IV), Graeci
idyllii exemplo factum fuisse nemo erit qui neget. itaque maio·
rum doctiorumque carminum Catulli unum conversum e Calli-
mach0, conplura aut inventione aut conpositione aut utraque re
ex arte poetarum Alexandrinorum apta esse vidimus. posterioris
generis non nulla etiam inter minora lyrica et epigrammata de-
prehenduntur. tale esse c. XLV ex universo eius sono colligi
potest, nec alienam fuisse ab Alexandrina poesi Amoris faustum
omen sternuentis imaginem Theocritus VII 96 ostendit. certius
etiam de c. LXX iudicium est, cui cum Callimachi epigrammate
XXVII Schn. adeo convenit, hoc ut Catullo illos versiculos
scribenti pro exemplo fuisse confidenter adfirmare liceat: nam
cum sententiae in utroque similes sint, tum eadem plane est
orationis conformatiO, accuratissimeque respondent sibi v. 1 et 3
illa ’Ώμοσε -· Ὤμοσεν· ἄλλοί et dicit — Dz‘cit: sed. at enim,
quemadmodum Catullus in priore disticho a poetae Cyrenensis
sententia aliquantum deflexit, quippe quia ipsa verba Lesbiae,
etsi fortasse paullulum immutata, refert, ita, quod in posteriore
adseverationem mulieris ait in vento et aqua scribi oportere, alia
atque Callimachus, sed item Graeca imagine usus est. quam
tamen vix putamus e versu illo Sophocleo ὅρκους ἐγὼ γυναικος εἰς
ὕδωρ γράφω (fragm. 741 N.) adsumptam esse, quae Ι. G. Huschkii

