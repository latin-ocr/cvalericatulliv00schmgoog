VI PROLEGOMENA

paeninsula quae in Benacum lacum procurrit villam possedisse
(c. XXXI) produnt.

Natales eius Hieronymus ad annum Abr. 1930, i. e. ab u.
c. 667, 87 a. Chr. nat. adscripsit. quae temporis definitio utrum
probabilis sit necne etsi tum demum, cum ad fatalem annum Ca-
tulli constituendum disputatio progressa erit, diiudicari potest,
quoniam ambae quaestiones artissime inter se cohaerent, tamen
· statim dicam habere me cur poetam quinque annis post natum
esse existimem.

De educatione eius nihil est traditum. inde ab accepta toga
virili carminibus amatoriis se operam dedisse ipse confitetur
c. LXVIII 15 ss. ceterum adulescentulum etiam eum Romam
commigrasse patet, neque mihi dubium est quin ibi Valerii Ca·
tonis grammatici, popularis sui, disciplina usus sit, qua de re
infra explicatius agere in animo est. atque in hoc orbis terra-
rum capite perpetuum suum domicilium conlocavit, ut ipse ait
l. c. v. 34 s.2 ‘Romae vivimus: illa domus, Illa mihi sedes, illic
mea carpitur aetas.’ Romae, ut post videbimus, etiam mortem
obiit. sed patriam urbem saepius revisit, suntque aliquot eius
carmina Veronae aut in Sirmione condita.

Catullum honesta et satis locupleti familia oriundum fuisse
conplura sunt quae doceant. patris eius hospitio O. Iulium Cae-
sarem uti consuevisse Suetonius in huius vita c. 73 narrat. ipse
poeta praeter possessionem in Sirmione paeninsula supra com-
memoratam etiam prope Tibur in confinio Latii et terrae Sabinae
fundum habebat, cuius in c. XLIV mentionem facit. Romae
haud dubie suis opibus sine ullo quaestu vivebat, multorumque
hominum genere, dignitate, divitiis florentium ibi consuetudine
utebatur.

Maximi ad totam Catulli vitam momenti erat eius amor
mulieris cui nomen indidit Lesbiae. carmina quibus ea nomina·
tim adpellatur sunt haece: V. VH. LI. LXXII. LXXV. CVII.
praeterea commemoratur Lesbia in his item sex numero carmini-
bus: XLIII. LVIII. LXXIX. LXXXIII. LXXXVI. XCII. satis
magnus vero est carminum numerus quae, etiamsi nomen Lesbiae
non contineant, tamen sive ob argumenta universa sive ob sin·
gulas quasdam significationes quin ad eandem mulierem spectent
dubitari non potest. sunt autem praeter duo ista de passere
amatae puellae celeberrima poematia II et ΙΠ, quae Martialis
insuper epigr. VII 14 3 s. et XIV 77 diserte ad Lesbiam rettulit,
haec potissimum carmina: VIII. XI. XXX. XXXVI. XXXVII.
LXVIII. LXX. LXXVI. LXXVII. LXXXII. LXXXV. XCI.
C 5 ss. (conf. LVIII et LXVIII 53). CIV . CIX. neque etiam
errabimus, puto, si carminis LXXIII argumentum cum eodem

