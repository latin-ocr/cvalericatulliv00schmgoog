thv PROIAEGOMENA

aestimabat, sed in versibus faciendis incuriam adgnoscebat, eo
subvenire ut quae in illius numeris displicerent ad elegantioris
artis normam redigeret. neque enim ullam causam esse vide-
«mus eur Nipperdeius opusc. p. 491 versuum satirae Horatianae
praemissorum scriptorem calumniando rem ita detorsisse statuerit
ut, cum grammaticus Lucilii manum non corrigere, sed remotis
vitiis ab aliis hominibus inlatis restituere adgressus esset, eum
ipsos poetae versus emendare velle diceret. unde, si aliud nihil,
hoc perspicitur, rudem artem antiquiorum poetarum Latinorum
a Catone haudquaquam probatam esse. ipsa autem grammatico-
rum poeticorumque studiorum in eo coniunctio plane Alexan-
·drino mori convenit. quodsi quis haec omnia cum eis conponet
quae supra ex Suetonio attulimus, facile sibi persuadebit Vale-
rium Catonem ducem et principem fuisse eius poetarum sectae
quae extremis decenniis septimi ab urbe condita saeculi Alexan-
drinorum carminibus studiose lectitandis imitationeque expri-
mendis novae artis initia poneret. horum poetarum plerosque,
i. e. omnes eos qui carmina amatoria fecerunt, Ovidius l. c.
v. 427—442 enumerat. a quorum societate quod abest Furius
Bibaculus, quem et ipsum Catonis discipulum fuisse vidimus,
hinc cum Nipperdeio 1. c. p. 501 concludimus eum ab illo poesis
genere prorsus se abstinuisse. parum enim probabile est fuisse
finter eos quOS, contra ac Ticidam, Metellae amorem sub vero
eius nomine cecinisse Ovidius significat. istis igitur poetis hoc
commune erat quod antiquiorum poetarum Latinorum, qui
Homerum potissimum et tragicos comicosque Atticos sive ver-
tendos sive imitandos sibi sumpserant, vestigiis relictis Alexan-
drinorum maximeque Callimachi rationes et exemplum secuti
minora tantum modo carmina conponebant, ut epyllia, elegias,
iambos, epigrammata et id. genus alia. et in epico quidem genere
non res Romanas, sicut veteres illi, sed Graecorum fabulas trac-
tabant easque praecipue sibi eligebant quae cum paullo recon-
ditiores essent, tum magnum doctrinae adparatum admitterent.
in eo numero sunt praeter Catonis Dictynnam Zmyrna Helvii
Cinnae, Io Licinii Calvi, Glaucus Cornificii, Pelei et Thetidis
nuptiae Catulli, probabiliterque etiam Cybele a Caecilio Novo.-
comensi incohata (conf. supra p. LIII) eius modi carmen erat.
qua ab consuetudine plane recessisset Furius Bibaculus, si verum
esset quod scholiis Horatianis ad sat. ΙΙ 5 40 confisi vulgo cre-
dunt, eum carmen epicum de bello Gallico conposuisse. at falso
id credi nec inrideri ab Horatio Bibaculum, sed Furium Alpi-
num quendam aliunde non notum fidem mihi fecit Nipperdeius
1. c. p. 499 ss. Varro autem Atacinus, cum carmen suum de
bello Sequanico conderet, Ennianae etiam arti disciplinaeque

