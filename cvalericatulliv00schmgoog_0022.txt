XIV PROLEGOMENA

eorum in universum intellegi potest. unum de primis c. LXXXII
esse adparet, in quo Quintium quendam obsecrat ne sibi eripiat
quod ipsi multo carius sit oculis. nam hoc quoque poematium
ad Lesbiam, non ad Aufilenam, ad quam vulgo referri solet,
spectare iure contendit > Ribbeckius 1. c. Quintium autem hunc
Catulli popularem fuisse ex c. O, quod aliquot annis post, plane
dissoluto poetae cum Lesbia amore, Veronae conpositum est,
perspicitur, eodemque ex epigrammate probabiliter colligere vi·-
demur istum hominem precibus amantis olim non obtemperavisse
(fortasse igitur ad eundem pertinet etiam c. LX, scriptum sci·
licet a poeta postquam verba se perdidisse cognoverat), cum
Caelius contra item Veronensis illo tempore quo una cum Catullo
Romae degeret verum ei amicum sese praestaret, sive oranti
morigeratus a Lesbiae amore se abstineret sive quamcumque ea.
in re operam navaret. a carmine LXXXII modico temporis
intervallo distare videtur XL, si quidem omnino huc pertinet,
in quo poeta Ravido cuidam poenam minatur, quia suos amores
amare voluerit. alium rivalem Catullus habebat Gellium quen-
dam, quocum multo usu coniunctus fuerat (conf. c. XCI 1 s, et 6 s..)
is non contentus cum Lesbia adulterare ipsum etiam versibus, ut-
videtur, ιιι eum factis cavillatus est. quem ut leniret, ei ut homini
studioso carmina quaedam Callimachi in patrium sermonem con·
versa mittere constituit. sed postquam hunc laborem frustra sibi
sumptum esse intellexit, eisdem telis, at multo efficacioribus, se
contra illum usurum esse praedicit (c. CXVI, in cuius v. 1 illud
studioso non cum animo vocabulo, ut quidam 'inepte putant, sed
cum tibi pronomine coniungendam est), easque minas postea.
executus est acerbissimis epigrammatis in Gellium scriptis, in
quibus stupra cum uxore patrui, cum matre, cum sorore com·

missa et fellandi libidinem ei obicit (c. LXXIV. LXXX.
LXXXVIII—XCI). hunc Gellium, ut id statim addam, veri
v simile est fuisse L. Gellium, L. Gellii Poplicolae, consulis a.
682] 7 2, filium, quem Valerius Maximus V 9 1 narrat a patre
propter stupri in novercam commissi et parricidii cogitati suspi-
cionem in consilium senatorium ad causam dicendam vocatum
ab eoque absolutum esse. nam praeter illud incestus crimen
etiam aetas utriusque convenit, quando annis 695s59 et 696s58,
quibuS, ut infra adparebit, omnia carmina contra amatores Les·
biae emissa attribuenda sunt, L. Gellius, Poplicolae filius, non
potest non adulescens fuisse, utpote qui a. 718736 consulatum
gesserit, Catullianum autem Gellium in flore iuventutis fuisse
cum per se intellegitur, tum carminis LXXX initium docet.
conf. Schwabius l. c. p. 110 ss. et Eduardus a Bruner in acto-
rum societatis scient. Fennicae t. VII, p. 622 s., qui ambo

