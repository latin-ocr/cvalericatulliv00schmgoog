PROLEGOMENA Lv·

tamen a populo per indiligentiam adficeretur. iam si quaerimus
quonam anno c. XIV scriptum videatur, in solis tribus versiculis
primis aliquid est ad eam rem auxilii, ubi Cat-ullus sese Calvum,
nisi eum plus amaret oculis suis, propter munus istud Saturnali-
cium ‘odio Vatiniano’ osurum fuisse adfirmat. qua quidem ratione
poetam odium quantum fieri potest maximum significare voluisse
certum est. neque minus certum est Vatinii in Calvum odium,
non, ut quidam opinati sunt, universi populi aut utriusque amici
in Vatinium odium intellegi, ita ut sententia verborum haec
sit: ‘odissem te tanto odio quanto te odit Vatinius) sic enim
rectissime procedit oratio, neque aptius profecto quicquam Ca-
tullus ad animum infestissimum declarandum commemorare potuit
quam id odium quo reus in accusatorem suum ardere solet. Va-
tinium autem non semel, sed ter minimum a Calvo postulatum
esse hodie pro explorato est habendum. atque in vulgus notum
est eum a. 700s54 lege Licinia de sodaliciis a Calvo accusatum,
sed Cicerone defendente absolutum esse. verum hanc neque
solam neque primam actionem fuisse e Taciti dial. de orat. c. 34
extr. perspicitur, ubi altero et vicesimo aetatis anno Asinius Pollio
O. Catonem, ‘non multum aetate antecedens’ Calvus Vatinium
orationibus insecuti esse dicuntur3 quo cum loco congruit testi-
monium Quintiliani l. XII 6 1 Calvum, Caesarem, Pollionem
multum ante quaestoriam aetatem, qui erat illorum temporibus
annus vitae tricesimuS, gravissima iudicia suscepisse narrantis.
haec adparet non posse ad accusationem quam diximus anni
700J54 spectare, quippe quo Calvus, quem Plinius nat. hist. VII
49 165 C. Mario Cn. Carbone tertium consulibus, h. e. a. 672l82,
ante diem quintum Kalendas Iunias genitum esse refert, annum
aetatis undetricesimum egerit. accedit quod Tacitus dial. c. 21
Calvi in Vatinium accusationes ac praecipue secundam ex
eis orationem in omnium studiosorum manibus versari dicit3
unde tres minimum accusationes fuisse merito colligitur. vid.
Nipperdeius opusc. p. 330 s. fidem autem mihi fecit, licet satis
neglegenti latinitate argumentationi suae nocuerit, Georgius
Matthiesius commentat. philolog. in honorem Georgii Curtii con-
scriptarum p. 108 ss., Vatinium a. 698l5ss a Calvo lege Tullia
de ambitu postulatum esse. nisi quod hanc accusationem secun-
dam atque omnium clarissimam fuisse non adducor ut credam,
falsissimeque certe Matthiesius ad eam inter alia Calvi orationum
in Vatinium fragmenta etiam illud a Quintiliano IX 2 25 lau-
datum rettulit, ‘perfrica frontem et dic te digniorem, qui praetor
fieres, quam Catonem’ (v. orat. Rom. fragm. ab H. Meyero coll„
p. 477 ed. alt.); quae quidem verba in Vatinium praetura iam
perfunctum dicta esse coniunctivus fieres demonstrat. itaque cum,

