xcvm ⁴‘mzoms&coruum

eum aetate vixisse, qua perexigua esset rerum ad vitam Catulli
pertinentium notitia poematorumque eius intellegentia, ex ipsa
ordinis eorum perversitate Brunerus p. 610 merito collegit, nec
inprobabiliter idem fortasse illum Veronae fuisse suspicatus est,
cuius oppidi cives etiam medio quod dicitur aevo perpetuandae
popularis poetae memoriae prospexisse codex Catullianus ibi
olim adservatuS, ex quo omnes nostri fluxerunt, testis est.
Venit disputatio eo ut de libris manu scriptis per quos car-
mina Catulli nobis sunt tradita eorumque origine dicendum sit.
igitur certum est saeculo decimo Veronae iacuisse exemplar
horum carminum. namque a. 965 RatheriuS, episcopus tum
VeronensiS, in sermone de Maria et Martha habito sese Catul-
lum numquam antea lectum legere confitetur. vid. Mignii
patrolog. Latin. t. CXXXVI, ubi Ratherii opera secundum edi-
tionem Veronensem a fratribus Balleriniis curatam denuo typis
excripta extant, p. 752, et de tempore illius sermonis Albrech-
tum Vogelium in libri de Ratherio Ienae a. 1854 editi vol. I,
p. 317 33. et II, p. 87 33. neque ullo modo potest dubitari quin
Ratherius codicem poetae sibi ad id ignoti in ipsa sua sede
episcopali reppererit. nam qui fieri potuisse opinati sunt ut
eum 3 Gallia vel aliunde secum Veronam portaret (conf. Hauptius
opusc. I, p. 2 3. EUisius prolegom. edit. alterius p. VII), iam eo
refelluntur quod, cum Ratherius inde ab anno· 961 exeunti ter-
tium esset episcopus Veronensis, quadriennium Veronae com-
moratus dicere nequiit Catullum numquam antea sibi lectum
esse, ut recte adnotavit Vogelius l. c. I, p. 319. atque opponit
Ratherius Catullum Plauto iam olim lecto. sed post Ratherium
exempli Catulliani per trecentos amplius annos nulla fit mentio.
‘neque veri simile est Ieremiam iudicem de Montagnone, civem
Paduanum a. 1300, ut creditur, mortuum, qui in compendio
moralium notabilium septem locos Catullianos attulit· (vid.

- R. Peiperus libelli de Catullo Vratislaviae a. 1875 editi p. 20 3.

et Ellisius 1. 3. p. Xs.), eos ex integro aliquo codice poetae Ve-
ronensis hausisse. immo Baehrensio adsentiendum est proleg.
p. LVIII conicienti illos e florilegio quodam poetarum Latino·
rum desumptos 3333. initio autem saeculi quarti decimi aut non
multo post Veronae rursus codex carminum Catulli inventus est.
qua de re certiores nos facit epigramma secundi huius casus
celebrandi causa conpositum, quod cum per alios aliquot libros
Catulli tum per Sangermanensem nobis servatum est, isque
etiam verum auctorem istius poematii in paucis recentissimorum
codicum inepte Guarino attributi adfert. habet enim in fine haece:

Versus domini Benevenuti de Campeoeanis de Vicentia de resur-
rectione Catulli poetae Veronensis·

