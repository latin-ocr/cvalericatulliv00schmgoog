PROLEGOMENA XXVII

cuso huiusque nomine inscripto demonstravit. (op. I, p. 463 ss.
Π, p. 354. conf. Wehrmannus fast. praet. p. 64). iam Catullus
in Italiam rediturus primum fratris sepulcrum in ora Troadis
conditi adiit inferiisque rite institutis mortuo in perpetuum vale
dixit, ut c. CI ei dicatum atque haud dubie in ipso tumuli ade
spectu factum ostendit. cuius quidem exordium etsi ita con-
ceptum est ut poeta in Bithyniam proficiscens hos versus con*
posuisse videri possit, tamen eum in reditu potius fratris manes
salutasse plerique non sine causa statuunt. etenim cum comites
Memmii una cum hoc omnes domo profectos esse ex c. XLVI 10
perspiciatur, non ita veri simile est Catullo ab Italia venienti
occasionem ad litus Troianum adpellendi fratrisque tumulum
visendi datam esse. contra in reditu, ut idem poematium docet,
diversi discesserunt, et Catullus quidem non recta via revertit,
sed antea claras Asiae urbes petiit. itaque tum demum fratris
sepulcrum ab eo aditum esse perprobabile est. quo autem modo
iter suum instituerit quemque cursum tenuerit c. IV ostendit
haud multum post reditum in Sirmione paeninsula scriptum.
,etenim hoc quoque poema ad ipsius res Catulli pertinere uni-
versum eius argumentum conparatum cum rebus in carminibus
XXXI et XLVI commemoratis demonstrat, neque potest dubi-
,tari quin ‘limpidus lacus ’, usque ad quem v. 24 phaselus venisse
dicitur, Benacus intellegendus sit (conf. c. XXXI 13). igitur
‹Catullus navigio Amastride mercede conducto — nam ‘ erum' quem
,se vocat poeta v. 19 praestat Sirmionis quam phaseli dominum
accipere (conf.> c. XXXI 12), neque huic sententiae, ut post
videbimus, finis carminis obstat — per Ponticum sinum et Thra·
-ciam Propontida profectus oram Asiae minoris legens Rhodum
pervenit, deinde cursum ad Cycladas direxit, unde phaselo
Isthmum traducto — Maleam enim promunturium flexisse eum
parum credibile -— per sinum Corinthiacum in mare Ionium et
Adriaticum navigavit indeque in lacum Benacum invectus est. .
haec simplex eius poematis interpretatio subgerit. quacum caven-
dum est ne carminis XLVI v. 8 pugnare arbitremur. ex eo
-enim Catullum Nicaea profectum Troadem maritimasque regiones
Asiae pedibus peragrasse, ut Westphalius putat (p. 166. 172. 267),
nullo modo colligi potest. immo refellitur ista opinio cum exordio
carminis CI, si quidem poeta, ut perprobabile esse diximus, in
=Italiam rediens fratris sepulcrum adiit, tum carminis XXXI
v. 5 s.‚ unde eum iter suum ex Bithynia in Galliam cisalpinam
admodum celeriter confecisse nec usquam diutius moratum esse
intellegitur. at enim illam cui patrocinati sumus carminis IV in-
terpretationem in difficultates quasdam incurrere non negamus.
- quae tamen non tantae sunt aestimandae ut sententiam nostram

