LXII PROLE GOMENA

patet, quoniam carmen istud iam a. 700l54 scribi potuisse con-
cessit, at nihilo minus Catullum a. 708l46 demum mortuum esse
probabile duxit. neque est profecto cur poetam illis ‘quid est,
Catulle? quid moraris emori?' aliud quicquam nisi summam in-
dignationem suam significare voluisse arbitremur. quae cum ita
sint, veri simile esse iudico c. XXXVIII post annum 700s54
cadere. deinde supra demonstravi non posse Catullum iam hoc
anno cum Caesare in gratiam redisse existimari, probabiliterque
reconciliationem eorum initio anni 702s52 adsignasse mihi videor.
iam nihil obstat quin poetam eodem anno 702f'52 sive medio
sive extremo e vita egressum esse statuamus. quod si recte se
habet, annus natalis Catulli est 672182, quo anno Licinium Cal-
vum quoque genitum esse vidimus. neque negari poterit vel
hinc aliquid firmamenti nostris rationibus accedere. etsi enim
familiaritati inter Catullum et Calvum intercedenti paullo maio-
rem alterius aetatem non omnino repugnare concedendum est,
tamen eOS, ut animis, ita etiam annis aequales aut paene aequales
fuisse facilius credimuS, praesertim si mentem ad res iocosas in
carminibus XIV L LIII enarratas advertimus. restat ut ex loco
Cornelii Nepotis qui est in vita Attici 12 4 iure colligi posse
dicamus poetam Veronensem cum ante triumviratum Antonii,
Octaviani, Lepidi, tum paullo post Lucretium mortuum esse,
quod et ipsum cum nostra anni fatalis Catulli definitione optime
convenit, vix enim cuiquam post Iani Woltieri in annal. philol.
t. CXXIX, p. 134 ss. disputationem dubium esse potest quin
Lucretius a. 701s53 decesserit.

Vitae tempore Catulli finito de studiis eius poeticis disserere
adgrediamur. qua in re quod supra coniecimus Catullum, cum
adulescentulus Romam pervenisset, ibi institutione Valerii Catonis
grammatici et poetae usum esse, id nunc ante omnia argumentis
confirmandum esse sentimus. de Catone quae scimus longe plera-
que Suetonio de grammat. 11 debemuS. qui inter alia eum mul-
tos et nobiles docuisse visumque esse peridoneum praeceptorem,
maxime ad poeticam tendentibus, narrat eiusque rei docu-
mentum hos versiculos incerti auctoris adfert, ⁴ Cato grammaticus,
Latina Siren, Qui solus legit ac facit poetas', quorum posteriorem
ita accipiendum esse adparet ut Cato solus non mod0, ut ceteri
grammatici, poetas praelegere commentarique, sed etiam novos
excolere dicatur. conf. Weichertus poet. Lat. reliq. p. 359 n. et
I. Steupius de Probis grammaticis p. 4 s. fuisse autem discipulos
eius Ticidam, Helvium Cinnam, Furium Bibaculum e versibus
eorum ibidem a Suetonio laudatis perspicitur. quodsi quis re·
putat Catullum Cinnae familiarem studiorumque communione
cum eo coniunctum fuisse, iam hinc veri simile habebit utrum-

