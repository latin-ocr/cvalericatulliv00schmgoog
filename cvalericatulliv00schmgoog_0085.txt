PROLEGOMENA LXXVII

conpositionis rationem ab imitatione Teii poetae repeteret. quem
ciusdem metri strophas fecisse binis systematis diversae magnitu-
dinis constantes carmen in Dianam (fr. 1) ostendit, nisi quod
ibi prioris quoque systematis finis catalexi notatus est. denique
in carminibus maledicis Catullus manifesto veteres iambographos
sibi proposuit imitandos, suntque in illis non nulla quae vere
Archilochi animos exprimere dicas, in primis carmina XXIX et
LII. atque in hoc quidem poeta etiam trimetros qui proprie
Archilochii dicuntur adhibuit, cum in illo constanter iambis usus
sit spondeo non admisso nisi semel initio versus 3 in nomine
proprio aliter versui non apto. eadem severitas in phaselo, car-
mine longe diversi generiS, obtinetur, nec dubitari potest quin hac
quidem in re Alexandrinum Catullus exemplum secutus sit. sed
Archilochi memoriam interdum etiam singulae Veronensis poetae
sententiae nobis adferunt. sic carminis LVI versiculi primi ‘O
rem ridiculam, Cat0, et iocosam Dignamque auribus et tuo
cachinno’ simillimi sunt istis Ἐρασμονίδη Χαρίλαε, χρῆμά τοι
γελοῖον Ἐρέω, πολὺ φίλταθ’ ἑταίρων, τέρψεαι δ’ ἀκούων (fr. 79 B.),
itemque carminis XL pars prior conparationem habet cum iam-
-bis notissimis contra Lycamben scriptis (fr. 94. conf. etiam 95).
his similitudinibus iam a Scaliger-o et Westphalio indicatis ter-
tiam addimus a nemine adhuc animadversam. in veteribus
scholiis ad Lycophr. Alex. v. 771, p. 140 Kink. haece legimus,
οἱ δὲ μῦκλους φασὶ τοὺς naccum-spere εἰς γυναῖκας· εἴρηται δὲ ἀπὸ
ἑνὸς Μῦκλου αυλητοῦ κωμῳδηθέντος ὑπὸ Ἀρχιλόχου ἐπὶ μαχλότητι,
unde paene ad verbum transcripsit Tzetza. quae non possumus
nisi sic intellegere ut Archilochum tibicini cuidam, homini salaci,
ignominiosum nomen Μύκλος, derivatum id a μύκης, quod inter
alia significat τὸ αἰδοῖον τοῦ ἀνθρώπου (Choerobosc. I, p. 139
Gaisf.) eaque vi ab ipso Archilocho usurpatum est (fr. 47), per
ludibrium indidisse statuamus, perspexitque id iam Hartungius
in lyr. Graec. edit. V, p. 92. quod cum ita sit, nonne proba-
bilis est suspicio Parii poetae exemplo factum esse ut Catullus
Mamurrae inimico infame Mentulae nomen inponeret? Hippo-
nactis vero studium prodere videntur tetrametri iambici cata-
lectici in c. XXV et trimetri claudi in octo carminibus (VIII.
XXII. XXXI. XXXVII. XXXIX. XLIV. LIX. LX) a Catullo
adhibiti. quamquam satis lubricum esse fatemur ex metris solis
talia concludere, quoniam pleraque eorum etiam apud Alexan-
drinos poetas in usu fuerunt. atque in 6ο certe Hipponacte
severior est Catullus quod in senarii claudi sedem paenultimam
non admisit nisi iambum, qua in re haud dubie Callimachum
aemulatus est, cuius qui nobis servati sunt scazontes eandem dili-

gentiam ostendunt —— non enim audiendus Ο. Schneiderus, qui ,

