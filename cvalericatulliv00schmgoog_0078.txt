Lxx PROLEGOMENA

VolusiUS‚ poeta Ennianae artis studiosus nec ingratus popu10,
per se non satis apte profecto aequiperatur Antimacho Colo-
phonio, doctae poesis antistiti et qui in rebus non paucis exem-
plum Alexandrinis poetis praebuerit. sed suffecit Catullo quod
is Callimacho magistro inprobatus erat. cuius modi nimia alieni
iudicii imitatio adulescentulum prodere videtur scholae placitis
plus aequo etiam inplicitum, confirmanturque hinc rursus ea
quae supra de tempore carminum XCV et XCVa disputavimus,

Iam si plura nobis Alexandrinae poesis monumenta servata
essent, multo plenius, quantum Catullus ex ea pendeat, iudicare
liceret. nunc in tanta carminum Alexandrinorum iactura huic
quaestioni non potest nisi ex parte satis fieri. igitur, ut a re
longe certissima ordiamur, comam Berenices sibi expressam
esse e Callimacho ipse poeta testatur c. LXV 16. neque est cur
dubitemus quin Catullus , quoad metri necessitas permitteret,
satis accurate elegiam Battiadae converterit. conf. O. Schneideri
Callimacheorum vol. Π, p. 146 ss. quae autem huic elegiae praef
missa est ad Ortalum epistula, ea imagine terminatur coloris
prorsus Alexandrini, ut fuerint qui praeeunte Rossbachio sex
versus extremos a praecedentibus seiunctos pro parte alterius
cuiusdam elegiae itidem a Catullo e Callimacho expressae habe-
rent. conf. C. Diltheius de Callim. Cydippa p. 65. verum haec
opinio iam ab aequalitatis rationibus reiectanea est. nam cum.
protasis longa interclusione aucta per quattuordecim versus de-
currat, male sequeretur apodosis duobus tantum distichis con-
prehensa. itaque sic potius statuimus, Catullum ne in epistula*
quidem quae comam Berenices ad Ortalum mittendam comitare-
tur ab universa Alexandrinae poesis indole recedere voluisse.
deinde praeclara illa ad Allium elegia, etsi tota rebus ad ipsius
vitam poetae pertinentibus nititur, dubitari tamen non potest
quin in media saltem parte plane ad exemplar Alexandrinarum
elegiarum conposita sit: tam artificiose ibi encomium amici· cum
Lesbiae laudibus et Laodamiae amoris narratione et fratris in
terra Troiana mortui lamentatione conectitur, manifestaque est
in' conparationibus potissimum, quarum omnino magnus numerus
invenitur, quaedam exquisitioris doctrinae captati0. epylliorum
autem Alexandrinorum imitatione adparet carmen de Pelei et
Thetidis nuptiis factum esse. quae quidem imitatio qualis sit et
quibus potissimum ex rebus cognoscatur M. Hauptius opuscul.
II, p. 75 ss. demonstravit, idemque docuit Catullum, cum for-
mam Alexandrinae poesis epyllio suo exprimeret, nec ad unum*
ducem se adiunxisse neque ab antiquioribus poetis Graecis nihil
mutuatum esse. conf. etiam C. P. Schulzius in annal. philol.
CXXV, p. 210 ss. similiter de Attine videtur iudicandum esse.-

