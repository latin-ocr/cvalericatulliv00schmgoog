X PROLE GOMENA

adnot. critica. neque Lesbia hac opportunitate sibi ut matronae
⁴commoda uti noluit. iam Catullus voti tandem compos felicita-⁷
⁴tem suam pulcherrimis carminibus V et VII exprimit. verum

· tempore aliquo praeterlapso Lesbia ab illo sese removit, neque

¹tamen fortasse eo consilio ut aliis amatoribus se dederet. certe
poeta cum c. VIII, quod ad hanc puellae ab ipso alienationem
pertinet, conscriberet, nondum ullo modo de perfidia eius cogi-
tabat, ut versus 14-—18 liquido demonstrant. quodsi quis ad
primos carminis V versiculos animum intenderit, eo potius in·
clinabit ut Lesbiam rumoribus quibusdam de sua in maritum
»infidelitate territam esse aut amoris Catulli pertaesam coram eo
tale quid simulasse statuat. inter hoc discidium videtur c. XCII
scriptum esse. quod ne eodem tempore quo c. LXXXIII factum
putem, ipsa argumenti congruentia, propter quam plerique ad
*hane opinionem deducti sunt, me prohibet. neque id in posterius
illud tempus quadrat cui c. LXXXV argumento simile, sed quod
multo vehementiores animi motus testificetur, attribuendum est.
mam verba ‘deprecor illam Adsidue,’ quae verbis ‘Lesbia mi
dicit semper male’, ut iam Gellius VII 16 13 Η. intellexit,
accurate respondent, non sunt indignabundi de perfidia mulieris,
sed ad solitas amantium iras pertinent. nihilo minus alienatio·
nem eorum aliquantum temporis duravisse putandum est. iam
enim Catullus spem in gratiam cum Lesbia redeundi deposuerat.
tamen fefellit eum opinio. puella insperanti ultro sese restituit
(c. CVII). reconciliatio amantium c. XXXVI lepide celebratur3
ain quo qui v. 5 memorantur truces iambi a poeta vibrati, de eis
qui ad nostram aetatem pervenerunt non dubium esse potest
quin versus hipponactei carminis VIII intellegendi sint. haud
multum post restitutam concordiam Catullus c. CIV in hominem
-quendam invehitur qui quod sequius aliquando ille de Lesbia
locutus erat inepte evulgasse videtur. in cuius epigrammatis
versu extremo quid sit ‘omnia monstra facis’ conplures inter·
pretes perspexerunt. sed Tapponem ibi commemoratum quod
omnes pro uno ex sodalibus Catulli habent, adsentiri non pos-
sumus, quamquam cognomen Romanum illud fuisse haud ignora·
mus. permirum est enim quod is quem poeta in hoc carmine
compellat, sed non nominat, levissima quaeque verbis exasperare
dicitur cum alio nominatim adlato, neque eius rei quae sit
ratio ullo modo intellegitur. videor autem mihi id quod verum
est eruisse ope fragmenti inscriptionis cuiusdam Vercellis reperti
et a Theodoro Mommseno tractati in consessu societatis archaeol.
Berol. die VI. mensis Iunii anni 1882 habito, de quo relatum
est in ephem. archaeol. t. XL, col. 176. ex ea enim inscriptione,
quae secundum litterarum formas Augusti temporibus videtur

