LXXII PROLEGOMENA

erat 111 81181. crit. p. 63 suspicio, quoniam proverbialem eam
locutionem apud Alexandrinos quoque poetas occurrisse veri
simile est. ’porro non dubitamus quin Catullus in phaselo suo
argumentum ex eodem quasi horreo petitum ad propositum tra-
duxerit. extat enim in anthologia Palatina IX 131 ignoti
auctoris epigramma quo navis pristinam condicionem suam sor-
temque narrans inducitur. quod etsi fieri potest ut aetate multo
inferiore scriptum sit, at posteriorum temporum epigrammatarios
Graecos tantum non omnes Alexandrinorum poetarum vestigiis
ingressos esse constat. atque est sane Catulliano carmini haud*
dissimile conpositione illud de nautilo epigramma Callimachi VI
Schn. verum enim ve‘ro in levioribus istis poematiis, quae maxi-
mam partem ad proprias res Catulli pertinent, imitatio Alexan-
drina, ut par est, saepius singulis sententiis variisque figuris et
verbis quam universis argumentis aut tota conpositionis ratione
cernitur. atque hoc quidem imitationis genus omnino late patet
nec ab ulla poesis Catullianae parte alienum est. sed pro horum
prolegomenon angustiis in adferendis paucis exemplis insigniori-⁷
hus nobis adquiescendum esse sentimus. sic in pulcherrimo
carmine V, quo poeta Lesbiam ad amorem fruendum adhortatur,
cum dicit ‘soles occidere et redire possunt: Nobis, cum semel
occidit brevis lux, Nox est perpetua una dormienda’, generalem
sententiam, quae naturae rerum et humanae vitae diversitate
continetur, videtur ab eo qui carmen in Bionis mortem con-
scripsit (v. 101—106) sive ab antiquiore aliquo poeta quem ille
hac 111 parte secutus erat mutuatus esse3 sed 111 postremis verbis
magis etiam expressit Asclepiadis illud μετά τοι χρόνον οὐκέτι
πουλύν, Σχεῖτλιε, τὴν μακράν νύκτ’ ἀνεπαυσάμεθα (anth. Pal.
XII 50), ubi item noctis notio pro somni posita est. deinde
c. III 12 cum Catullus mortuum passerem illuc ire queritur
‘unde negant redire quemquam’, haud dubie ad Alexandrinos
potissimum poetas respexit, qui saepius eam sententiam efferunt
(conf. in primis Theocr. XVII 120 et Philet. fragm. 4 Schneidew. ),
inque eiusdem poematii versu 14 quod Orci tenebras omnia bella
devorare ait, probabiliter Bionis illud I 55 τὸ δὲ πᾶν καλὸν ἐς·
σὲ καταρρεῖ de Proserpina dictum ei obversatum est. hactenus
de sententiis. iam ad figuras orationis transituri primum
ephymniorum sive versuum intercalarium usum adferimus, nam
in epyllii de nuptiis Pelei et Thetidis ea parte quae carmen
Parcarum continet quod Catullus versum hunc ‘currite ducentes
subtegmina, currite, fusi’ duodeciens vel tredeciens repetiit, du-
bium esse non potest quin exemplum poetarum bucolicorum
secutus sit. atque convenit Catulliano carmini cum primo Theo-
criti idyllio etiam in eo quod strophae versu intercalari distinctae

