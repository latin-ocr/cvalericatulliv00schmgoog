PROLEGOMBNA XLVII

apud Catullum restituendas esse, fortasse recte, praesertim cum
c. CX 6 et CXI 1 codex Oxoniensis duplex l exhibeat. idem
c. C ostendit Catulli amorem Aufilenae in tempus foedere eius
cum Clodia posterius incidere. Caelio enim amanti poeta v. 5 ss.
magis favet propterea quia is verum se amicum praestitit, ‘cum
vesana ’, inquit, ‘meas torreret flamma medullas ‘, quae verba non.
possunt nisi ad Lesbiae amorem referri. conf. p. XIV et c. VII 10.
itaque vix errabimus, si tria ista carmina quae ad Aufilenam
spectant anno 699s55 vel 700s54 adsignamus. eadem mulier
nescio an fuerit contra quam Catullus pugillaria sua sibi reddere
nolentem c. XLII hendecasyllabos suos tamquam canes con-
vocat. Transpadanam enim eam fuisse inde cum aliqua pro·-
babilitate concludas quod v. 9 ‘catuli ore Gallicani’ ridere dici-
tur. de Ametina autem et ipsa Transpadana, quae carminibus
vicinis XLI et XLIII perstringitur, tamen cum Ellisio cogitare
nolim ob eam causam quod cum hac Mamurrae amica non mul·
tum omnino poeta rationis habuisse videtur, eaque scortum erat
pretio etsi magno redimendum. Aufilenam contra, mulierem, ut
vidimus, viro nuptam, non palam sese in meretricia vita con·
locasse cum per se intellegitur, tum carminis CX versus extremi
confirmant, estque veri simile paullo maiorem Catullo cum hac
usum intercessisse, quoniam saepe se munera ei detulisse signi-
ficat (CX 4). itaque poetam aliquando codicillos apud Aufilenam
reliquisse, quos ea postmodo flagitanti reddere recusavit, fortasse
quia versiculos continebant inlaudem puellae scriptoS, facile ad
credendum est. denique a fide non abhorret quod Westphalius
p. 181 suspicatus est municipem istum Catulli in c. XVII propter
segnitiem suam et uxoris aetate formaque florentis neglectionem
ludibrio habitum maritum eiusdem mulieris fuisse. quod si verum
est, hoc poematium factum esse adparet ante quam Catullus Au-
filenam sollicitare inciperet. —- res item Veronenses et Brixianae
c. LXVII tanguntur. in quo qui nominantur aut significantur
homines provinciales, illi quidem nobis plane ,ignoti sunt. sed
universae poematis rationes non sunt tam obscurae quam vulgo
putantur, recteque eas mihi videtur explicasse Munro p. 160 s.
conloquitur Catullus in hoc carmine cum ianua domus Veronensis
olim, dum a Caecilio Balbo maiore habitabatur, honestae, sed
quae mortuo illo, cum Caecilius Balbus filius in matrimonium
ivisset, inpudicitia novae uxoris polluta esset. ea mulier, etsi
iam ante Brixiae viro fuerat nupta, tamen virgo domum Caecilii
intrasse ferebatur, cum prior eius maritus propter inertiam aut
infirmitatem corporis matrimonium non consummasse videretur.
verum pater coniugis illius Brixiani, ita narrat ¹ianua, nurum
-suam stupraverat sive inpio amore flagrans seu quia sterili filio

