CXXVI ADNOTATIO ORITIOA

certe praestat me iudice in codicum lectione adquiescere quam
cum Hauptio Cluverii (Ital. antiq. 412) coniecturam praecurrit
recipere. hoc enim verbum ea significatione qua praeter-currere
vel praeterfluere dictum esse nullo, quod sciam, exemplo pro-
batur. — 37 istaec veteres editiones. iste V. isthaec Lachmannus
Hauptiusque.

LXVIII. etsi Hauptio reliquisque qui hoc carmen unum
individuumque esse censent plane adsentior, tamen, ut singularis
sane conpositio eius extrinsecus quoque conspicua esset, post v.
40 et 148 orationem intervallis distinxi. corpus enim, ut ita
dicam, totius elegiae ad M.’ Allium missae versibus 41—148
conprehensum prooemio et epilogo tamquam involucris utrimque
includitur, eaque est singularum harum partium ratio ut, etsi
omnes inter se conexae sunt sententiarum ordine, tamen prima
et extrema epistulae speciem prae se ferant, cum media ¹sit
encomium amici artificiose cum Lesbiae laudibus et funesti
Laodamiae amoris narratione coniunctum. unde in illis ipsum
Allium adloquitur poeta, in hac ut absentem eum celebrat. —-
26 omnes Gr (omnem Ο). omnis Lachmannus ex libris suis,
Hauptius. -- 39 posta est V, quod cur spernatur vix idoneam
esse causam puto, reduxitque post Is. Vossium Ellisius quoque.
facta est D, quem Lachmannus Hauptiusque secuti sunt, aperta
interpolatione. neque probabiliora me iudice recentiorum com-
menta. — 66 Allius Ο in ipso versu testatur, cum in margine
adscriptum manllz'us habeat. manlius G cum reliquis plerisque.
Manius Lachmannus Hauptiusque. non potest autem esse du·
bium quin in hac parte elegiae poeta constanter nomine amici,
non praenomine usus sit. — 68 s. locum plane integrum, sed
vulgo non intellectum ac nuper rursus infelicissimis temptatum
coniecturis rectissime, etsi parum definite, interpretatus est
Ellisius3 cui nunc, revocato priore errore, Munro quoque adsti-
pulatur (journal of philology VIII 333 a). scilicet domina hic
commemorata non Lesbia est, sed ignota nobis matrona quae-
dam amicitiae, probabiliter etiam propinquitatis vinculo cum
Allio coniuncta, fortasse soror eius, ad quam, h. e. apud quam
sive in cuius aedibus non solum ipsi Allio, sed intercedente eo
Catullo quoque amorem suum exercere licuit, eadem domina,
quam v. 156 felicem esse iubet poeta. ad Lesbiam v. 70 demum
transit Catullus quam qui iam v. 68 significari arbitrantur, ei,
nisi ad peiora etiam et prorsus incredibilia confugere volunt,
non possunt non cum Froehlichio dominae scribere, id quod
praeter Baehrensium nuper Kiesslingium quoque (anal. catull. 16)
fecisse video. sed haec coniectura ipsa orationis conformatione
refellitur — plane ineptum enim tum est alterum illud isque

