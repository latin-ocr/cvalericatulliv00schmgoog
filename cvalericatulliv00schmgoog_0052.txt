xmv PnoLsGoMENA ⁷

cuius annalibus poeta in fine carminis triste fatum auguraturs
ita demum huic epigrammati sua constat concinnitas, epicumque
carmen, ut par est, non conparatur nisi epic0, atque, cum in
priore tetrasticho Cinnae diutino labori festinata Volusii ver·
sificatio sit opposita, in altero qualem uterque fructum inde
laturus sit praedicitur. sequitur ut de eo disticho dicamus quod
⁴* inter carmina Catulliana numero XCV³ designavimus, quod
quidem ad eadem eorundem poetarum opera spectare pro certo
sumi potest. parvorum enim monumentorum nomen Cinnae
epyllio egregie convenit. quibus cum tumidus AntimachuS, i. e.
vastum aliquod Antimachi carmen, opponatur, paene cogimur de
annalibus Volusii cogitare, quos magnum amplumque opus fuisse
carminis XCV versus 3 et 8 ostendunt. Graeci enim poetae
nomen translate a Catullo adhibitum esse quis est quem fugiat?
cuius translationis quae sit causa infra exponendi occasio erit.
sed quamquam haec ita esse persuasum habeo, tamen Lachmanno
adsentior, qui duos istos versiculos a c. XCV, cui antea adiuncti
erant, separavit, mirorque recentiores editores practer Hauptium
et Vahlenum omnes ab illius ratione rursus discessisse. etenim
c. XCV auguriis rerum futurarum aptissime clauditur, neque
quae insecuntur bene cohaerent cum praecedentibuS, stulteque
sane fecisset poeta, si, postquam Volusii annales in ipso solo
natali oblivione obrutum iri praedixit, nihilo minus in eodem
epigrammate eos apud populum gratiosos esse concessisset. imm0,
nisi me omnia fallunt, hoc distichon tum demum conposuit Ca-
tulluS, cum neque Cinnae epyllion eam gratiam neque Volusii
annales eam contemptionem quam expectasset invenisse videret.
sunt enim verba evidenter se suumque amicum consolantis et
iudicium populi despicientis. itaque, ut c. XCV statim post.
editam Zmyrnam, ita c. XCV⁸ tempore aliquo intermisso scrip-
tum putamus. etsi autem in altero epigrammate neque Cinna
neque Volusius nominatur —— Baehrensii enim commentum, qui
spreto probabili Avantii in fine hexametri complemento Cinnae
nomen inseruit, iam a. metricis rationibus reiectaneum est —,
tamen quicumque id secundum c. XCV conlocatum videt et sen-
tentias in utroque sibi oppositas conparat, facile intelleget in
posteriore eosdem homines significari de quibus in priore agitur.
quod cum ne nunc quidem quemquam fugere possit, quanto
magis aequalibus illorum temporum perspicuum fuisse putabi-
mus? restat ut de c. XXXVI agamuS, in quo Catullus a reditu
in gratiam cum Clodia ansam petiit ut Volusio graviter insul·
taret. illam enim Veneri Cupidinique narrat vovisse, si ipse sibi
esset restitutuS, se pessimi poetae scripta igni tradituram esse.
quod cum voveret· Clodia, ipsius nimirum Catulli carmina per

