XXVIII PROLE GOMEN A

corruere faciant. nam Catullum Amastride, h. e. in remotissima
provinciae parte, navem quae ipsum in patriam reportatura esset
conscendisse nobis quidem potest mirum videri, sed varias eius
rei causas cogitari licet. deinde, etsi hodie inter mare Adriati-
cum et Benacum lacum nulla est navigati0‚ Catulli aetate aut
per Padum et Mincium aut per Athesim et Mincium fossa inter
se coniunctos vel maritimis navibus modicae magnitudinis veniri
potuisse haud est incredibile. conf. philologi t. XII, p. 7 54.
Schwabius qu. Cat. p. 173 s. neque id incredibile visum est
Munroni l. c. p. 11 ss., qui tamen, ut offensiones quas tetigi
elevaret, perquam artificiosa in explicando carmine IV ratione
usus Catullum in Propontide demum, sive Cii sive Myrleae,
urbibus non longe a Nicaea remotiS, phaselum suum Amastride
missum conscendisse ex eoque, priusquam ostium Padi fluminis
intraret, probabiliter autem iam Brundisii, egressum esse statuit.
ceterum quod vulgo putant poetam in fine carminis ipsum phase-
lum emeritum Dioscuris consecravisse, id neque praedicatae modo
virtuti eius convenit et aliunde quoque prorsus inprobabile est.
itaque non dubito equidem Bruneri p. 635 sententiae accedere,
qui c. IV inscriptum fuisse censet in tabula votiva Dioscuris in
sacello ad lacum Benacum posita cum depicta imagine navigii,
et ad hanc picturam spectare prima verba ‘phaselus ille, quem
videtiS, hospites’.

In patriam reversus primum c. XXXI conposuit, quo Sir-
mionem suam suavissimis versibus salvere iubet. neque vero tum
diu mansit in provincia Transpadana, sed mox Romam profectus
est, ut ex c. X concludere licet. atque ibi novus eum erga
pulchrum puerum amor exercuit. nam quattuor ista ad Iuven-
tium carmina XXIV XLVIII LXXXI XCIX vix dubium esse
potest quin recte anno 698s56 vel sequenti attribuantur. quae
quamquam nihil ipsa continent quo id demonstretur, at cum car-
> minibus in Furium et Aurelium scriptis (XV XXI XVI XXIII
XXVI XI) ita cohaerent ut in idem fere tempus omnia incidere
putandum sit. c. XI autem a. 699s55 conpositum esse supra
memoravimus. cumque ex eo Furium et Aurelium Romae habi·
tasse colligi possit, quippe qui Lesbiae quoddam poetae manda-
tum perferre iubeantur, ista quoque ad Iuventium carmina ibi-
dem scripta esse iudicabimus, id quod etiam c. LXXXI 1 verba
‘in tanto populo ’ indicant. Iuventium vero ipsum non Romae
natum fuisse, sed hospitio ibi hominis cuiusdam Pisauro oriundi
usum esse ex c. LXXXI 3 s. intellegitur. quocum si c. XV con-
paramus, hospitem illum Iuventii adparet non alium fuisse quam
Aurelium (animum attendas in primis ad illud foris c. XV 12),
perspexitque id iam Brunerus p. 638, quamquam parum pro·

