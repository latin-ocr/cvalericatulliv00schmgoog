PROLE GOMENA LI

esse puellae suae a ‘deis amoris dono datum, mirum est quantum
hinc Schwabius p. 242 s. (conf. etiam p. 245 S.) et Westphalius
p. 150 s. concluserint: verba enim ista ad Lesbiam cum referunt,
c. XIII vigente etiam Catulli erga eam amore scriptum esse
existimant. qua quidem opinione iam illud debebat detinere
quod poeta v. 4 candidam puellam amico ad cenam adferendam
esse ait. quanto igitur rectius Brunerus p. 636 s. iudicavit, cum
istam Catulli puellam in carmine ex meris iocis conposito strictim
commemoratam una cum unguento eius divinitus delato omnino
fictam esse censeret. sequitur ut de c. XLVII dicamus id
scriptum esse adparet, cum Veranius et Fabullus Romae ad—
venissent atque cum Catullo conquesti essent sibi a Pisone Por·
cium et Socrationem, homines nobis ignotos qui et ipsi prae-
torem in Hispaniam comitati erant, praepositos esse. quos cum
poeta in urbem reversos de lucro in provincia facto luxuriosa
convivia instruere, sodales contra suos egere videret, stomachus
ei motus est, vehementerque illos una cum Pisone fautore ad-
oritur. — nunc etiam eam quaestionem apte inferemus quae
supra differenda erat, quando c. XII videatur scriptum esse, in
quo Catullus Asinium Marrucinum unum e sudariis Saetabis a
Fabullo et Veranio ex Hispania sibi dono missis in convivio
surripuisse criminatur. quod carmen dubitari non potest quin
poeta absentibus etiam amicis conposuerit‚ praesertim cum
pv. 12 s. linteum ab Asinio subductum non pretii causa, sed ut
‘mnemosynum‘ sui sodalis sibi carum esse dicat. at tamen cum
manifesto Romae conditum sit hoc poematium, nequit anno 697s57
adsignari, quippe quo Catullus in Bithynia vixerit. itaque ad
ver insequentis anni deducimur, putamusque poetam istos versi-
culos fecisse brevi post quam Verona, ubi eum ex itinere
Bithynico primum paucos dies commoratum esse scimuS, Romam
venisset. qui etsi, ut vidimuS, aliquo tempore post Veranium et
Fabullum in. provinciam abierat, tamen paullo prius illis in
Italiam revertit. neque huic temporis definitioni ullo modo
repugnat quod v. 9 C. Pollio, Asinii Marrucini frater, ‘puer’
dicitur. qui cum Tacito dial. c. 34 auctore altero et vicesimo
aetatis anno C. Catonem accusaverit (qua de actione conf.
Drumannus II, p. 3 et V, p. 204), sequitur ut a. 679l75 in
lucem sit edituS. erat igitur, cum Catullus c. XII scriberet,
undeviginti annos natus poteratque optimo iure a poeta aliquanto
maiore puer vocari, cuius nominis notio non magis quam
adulescentis certis finibus circumscripta est (conf. Manutii com·
ment. in Cic. epist. ad fam. Π 1, Ρ. 145 et 146 ed. Lips.).
vixque Catullus ad hominis natu etiam minoris iudicium de
furtis Asinii ¹Marrucini ita ut in hoc carmine fecit provocare
DU-

