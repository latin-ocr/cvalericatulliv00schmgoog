m PROLBGOMENA

VI 34. XI 6. XII 59), id potius Aurelio Fur-ioque causam at-·
tulisse credo Catullum aut reprehendendi aut deridendi. quoniam
autem ‘molliculos’ istos ad Lesbiam versiculos ab Aurelio eius-
que amico maligne vellicatus in c. XLVIII ad Iuventium misso>
paullum variatos poeta repetit, nescio an consulto illorum hominum
pungendorum causa ita fecerit.

Brevi post Catullus Caesarianos quosdam et ipsum etiam
Caesarem cum Pompeio coepit lacessere. nam quae ex hoc.
genere sunt carmina non ita longo temporis intervallo inter se
distare adparet, unum autem eorum, carmen XXIX, anno 699l55
extremo aut primis mensibus anni 7 00l54 scriptum esse cum
supra diximus, tum infra accurate demonstrabimus. non potest
autem negari ne eas quidem inimicitias non initium duxisse ex
poetae amoribus. nam in carminibus XLI et XLIII, in quae
iam p. XII s. disputatio incidit, Catullus puellam quandam Trans-
padanam, quae veneris avidum maximam pecuniae summam po-
poscerat, ‘decoctoris’ amicam ‘Formiani' adpellat. quo nomine
iam pridem intellectum est significari Mamurram (conf. c. LVII 4),-
Formiis, in urbe Latii, natum equitem Romanum, qui cum Cae·-
saris in Gallia praefectus fabrum esset, favore eius maximis
auctus divitiis (conf. Cic. ad Att. VH 7 6 et Plin. nat. hist.
XXXVI 6 48) profusae luxuriae infamiam subiit. quem primum
Romae parietes domus suae in Caelio monte crusta marmoris
operuisse totos nec ullam ibi nisi e marmore Carystio aut Lunensi
columnam habuisse Cornelius Nepos auctor est apud Plinium L c.
itaque non potest dubitari quin Mamurra, quem, dum sub Cae-
sare proconsule militaret, per tempus hibernum saepius in Gallia
citeriore versatum esse consentaneum est, Catullo Veronae moranti
bilem eo moverit quod puellarum provincialium animos immo-
dicis praemiis cum magno reliquorum damno ad superbiam ex-
tolleret. videntur autem duo illa m amicam decoctoris Formiani
carmina anni 699l55 dimidio posteriori adsignanda esse. nam,
uti iam supra diximus, cum c. XXIX ita cohaerent ut multo
ante scripta esse vix putari possint. neque aptius omnino in
vita poetae tempus cui ea tribuas mveneriS. etenim anno 696158,
de quo Schwabius p. 141 cogitavit, Catullus Romae etiam in·
felici suo Lesbiae amore misere conflictabatur, abhorretque ab
omni probabilitate eum in mediis his doloribus odiisque alias
condiciones quaesivisse, neque quicquam poetam illo anno in
regione Transpadana adfuisse probat. huc accedit quod dubium
est num Mamurra iam tunc in Gallia stipendia fecerit: certe
praefectus fabrum nondum erat, eo enim munere, ut antea in
Hispania, ita initio bellorum Gallicorum L. Cornelius Balbus

apud Caesarem functus est (v. Cic. pro Balbo ἓ 63 et 64). sed

