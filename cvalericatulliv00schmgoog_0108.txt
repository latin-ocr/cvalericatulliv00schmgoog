ὓ · PROLEGOMENA

concideret, si verum esset quod nuper Aemilius Chatelain in pa-
laeographia classicorum Latinorum Parisiis ab a. 1884 publicari

. coepta p. 4 suspicatus est, istam subscriptionem ,non ad codicem

Sangermanensem ipsum, sed ad exemplum eius, h. e. apographon
libri V a. 1375 factum, pertinere. quam ille suspicionem duxit
maxime ex verbis ‘et cetera' in fine subscriptionis positis, unde
sibi visus est colligere posse auctorem libri Sangermanensis lon-
giorem subscriptionem in exemplari suo inventam eo modo am-
putavisse. verum illa verba facile etiam aliam explicationem
admittere apertum est. neque ego quidem paucis quibusdam
mendis quae in subscriptione inveniuntur, ut alliquo et suqqeret
pro suqqereret, quorum hoc ex consuetudine vocabula per comz
pendia scribendi ortum est, et inconstantiae in re orthographica
(conf. comptus et corruptissimo) tantum tribuere ausim. ceterum
ipse Chatelanius necessario concessit scripturam libri Sanger·
manensis non posse anno 1375 multo inferiorem esse. sed ut
institutam disputationem persequar, post hoc tempus vestigia
exempli Veronensis rursus evanescunt. nisi quod non inpro-
babile est Baptistam Guarinum eo etiam usum esse. id ut cre-
damus non tam illis Alexandri filii, qui Catulli carmina a patre
emendata Venetiis a. 1521 edidit, de codice ‘antiquissimo'
sive ‘antiquo’ sive ‘vetusto’ adnotamentis (de quibus conf.
Schwabius in ind. schol. Dorpat. a. 1865, p. 12 ss) adducimur
quam loco quodam epistulae Ferrariensis a. 1456 scriptae, quae
nuper ab Eugenio Abelio e codice Apponyiano publicata recte-
que haud dubie Baptistae Guarino attributa est ephem. gymnas.
Austriac. t. XXXIV, p. 164 ss. in fine enim huius epistulae,
quae ad quemnam data sit ignorari dolendum est, haece legun-
tur: ‘Gatullum ubi meliorem fecero, ad proprios lares remeare
compellam.' in quibus verba ad proprios lares remeare vix aliud
quicquam significare possunt quam Veronam redire, nec ineptum
fuerit suspicari Guarinum, cum sic scriberet, in carmen XXXI
Catulli (conf. v. 9) iocatum esse. videtur igitur vetustum illud
exemplum etiam medio saeculo quinto decimo Veronae in biblio-
theca capitulari adservatum indeque Guarino petenti per aliquod
tempus commodatum esse. deinceps quid eo factum sit nescitur.
sed omneS, quotquot adhuc extant, libros manu scriptos carmi-
num Catullianorum — sunt autem plus septuaginta numero —
ex uno hoc codice nunc amisso derivatos esse certum et pridem
perspectum est. quippe ita omnes in universum inter se con·
sentiunt ut non possint non communem originem habere. atque
Sangermanensem quidem ex ipso V descriptum esse iam memo·
ravimus. hunc codicem (G), qui nunc in bibliotheca nationali
Parisina, ubi est Latin. n. 14137, adservatur, post Ι. Silligium,

