XXIV PROLEGOMENA

poeta in elegia Allio dicata, quam concordia inter amantes non-
dum gravius concussa factam scimus (conf. v. 135 ss. et 159 s.),
tamen de initiis foederis tamquam de tempore paullo remotiore
loquitur (conf. in primis v. 131 et 158, si quidem recte ego hic
quoque tum voculam inserui). ut autem adulescentem fuisse Ca-
tullum, cum Lesbiam diligere inciperet, iam vehementia ardoris
eius probat (conf. eiusdem elegiae v. 53-56), ita carmina ad
illam spectantia, excepto fortasse omnium primo e Sappho ex-
presse, tantam produnt maturitatem ut non possint nisi ab homine
vicesimum annum egresso condita esse. neque profecto adule-
scentulus nondum vicenarius ver aetatis suae iam peractum esse
significare potuisset c. LXVIII 16. ‘ quae cum ita sint, Lesbiam
a. 693161 a Catullo amari coeptam esse probabiliter statuere
videmur. cum hac temporis definitione ab ipsis carminibus petita
optime congruunt quae de vita Clodiae quadrantariae eiusque
mariti tradita accepimus, ut hinc quoque universam quam
defendimus sententiam non mediocriter conprobari adpareat.
Lesbiam nuptam fuisse, cum Catullus amore eius incenderetur,
supra ostendimus. Clodia quo tempore Q. Metello nupserit
nescimuS, sed eam a. 692162 huius uxorem fuisse ex Ciceronis
epist. ad fam. V 2 6 intellegitur. eo autem anno Metellus Gral-
liae cisalpinae provinciae praeerat. unde simul efficitur non
posse in hunc annum initia amoris Catulliani cadere, quia, quo
tempore inconsiderata ardentis poetae audacia Clodiae bilem
movebat, maritum eius Romae adfuisse ex c. LXXXIII perspi-
cuum est, ut etiam hoc argumento ad insequentem potius an·
num deducamur. quod autem poetam per P. Alfenum Varum
Cremonensem ad Clodiam eiusque virum introductum esse supra
suspicati sumuS, eius coniecturae nunc augetur probabilitas. con-
sentaneum est enim homines Transpadanos haud difficilem
habuisse aditum in domum eius qui modo Galliae cisalpinae pro-
consul fuisset, potestque fieri ut Metellus Veronae, ut postea
C. Iulius Caesar, patris Catulli hospitio usus sit. sunt alia quae
non minus quadrent. c. LXVIII, quod cum in urbe patria scri-
beret poeta, Lesbiam non se uno contentam esse iam noverat,
secundum ea quae paullo ante diximus dubitari non potest quin
anno 694160 extremo aut insequentis dimidio priori adsignan-
dum sit. iam hoc tempore uxorem Metelli satis male audivisse,
etiam si nondum talis esset qualis in oratione Caeliana describi-
tur, ‘non consulare’ Ciceronis de ea dictum ab ipso in epistul.
ad Atticum H 1 5 narratum ostendit. primis post poetae Romam
reditum temporibus, h. e., ut nunc confidenter pronuntiare licet,
anno 695159, c. LXX supra attribuimus in quo quod Lesbia
adseverare dicitur nulli se nubere malle quam Catullo, etsi id

