PROLEGOMENA XI

adsignanda esse, recte haud dubie Mommsenus collegit Tap·
ponem sollemnem figuram iocularem in conviviis Romanorum
fuisse, nec Tappulam legem cuius Lucilius p. 158 L. Muell.
meminit adferre omisit. quodsi eiusdem figurae in versu Ca·
tulliano mentionem fieri statuimus, et illa quam tetigi difficultas
removetur et plus profecto epigrammati lucis maiusque acumen
accedit. tum enim poeta sibi ‘in ioco atque vino’ inprudens
aliquod de Lesbia verbum excidisse significat simulque eum qui
id cupide arripuerat lepido modo traducit. sed ut redeamus ad
propositum, iam puella, etsi sua sponte in gratiam cum Catullo
reverterat, simul eum aliis rem habere aut Catullus id suspicari
coepit. huie tempori c. CIX attribue, quod cum scriberet poeta,
primum de fide Lesbiae subdubitasse videtur, ut recte me iudice
statuit O. Ribbeckius libelli sui de Catullo p. 56, n. 23. non ita
multo post, cum Catullus propter immaturam fratris dilectissimi

. mortem, qui prope Rhoeteum promunturium in terra Troiana

incertum naufragio an morbo an alio casu perierat (conf. c. LXV
5 ss. LXVIII 19 ss. 91 ss.), Roma derelicta Veronae consideret
(conf. c. LXVIII 27 ss), Lesbiam se uno non esse contentam
iam noverat. sed ‘rara‘ eius furta modeste ferre constituit seque
ipse vario modo de ea re consolari studet (ibid. 135 ss.). verum
post longiorem in urbe patria commorationem — nam solito
diutius eum tunc Veronae mansisse non tantum e gravissimo
luctu domestico, sed inde etiam colligendum est quod Alexandri-
norum poetarum studio deditus carmina LXV et LXVI et LXVIII
eo tempore illic conposuit — cum Romam tandem redisset, res
suas ibi in peius mutatas repperit puellaeque amatae animum
magis magisque a se abalienari intellexit. primis his post reditum
temporibus c. LXX condidisse videtur, in quo quod illa animi
videlicet poetae permulcendi causa dicat nulli se nubere malle
quam ipsi, id in vento et aqua scribendum esse censet. deinde
quo clarius Lesbiae perfidiam ac turpitudinem dispicit, eo acer-
bius de ea queritur. huc referenda sunt carmina LXXII, LXXV,
LXXXV, in quibus admirabile est quanta cum arte et quam
vere miseri amoris sui condicionem adfectuumque repugnantiam
descripserit: in primo enim caritatem olim fideli puellae praesti—
tam se abiecisse, sed ardore perfidae vehementius etiam incendi
significat, in altero Lesbiae eulpa factum esse dicit ut iam nec
bene velle ei nec amare desistere possit, in tertio simul et odisse
et amare cum cruciatu sui se confitetur. summum autem dolo·
rem suum de corruptissimis Lesbiae moribus c. 'LVIII Caelio
amico declarat, quem popularem Catulli fuisse c. O docet. iam
vero cum perniciosum hunc erga mulierem semet plane indi—
gnam amorem abiciendum esse intellegat neque tamen abicere

