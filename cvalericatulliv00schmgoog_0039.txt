PROLE somma XXXI j

ιιι ad Catullum revertar, is, cum mox Verona Romam redisset,
ira semel inflammatus iambos vehementissimos contra Mamurram
atque eos vibravit quorum opera illum tam immodice locupleta-
tum esse noverat, iambos dico carminis XXIX celeberrimi, in
quo Caesarem et Pompeium tanti helluonis gratia exteras gentes
expilavisse atque omnia perdidisse criminatur. de cuius poematis
tempore accurate investigando bene meritus est Hauptius opusc.
Ι, p. 12 ss. igitur scriptos esse hos iambos ante apertam Caesaris
et Pompeii simultatem v. 21 docet, in quo ambo fovere Mamur-
ram dicuntur. deinde quod illi in versu extremo socer generque
adpellantur, 'ex eo colligi potest conpositum esse carmen ante
mortem Iuliae, quae mense Septembri anni 700l54 obiit: nam
ubi Caesar sub aequinoctium autumnale eiusdem anni ex altera·
expeditione Britannica in Galliam rediit, adlatus ei est nuntius
egressae ex vita filiae (conf. Plutarch. Caes. 23 cum Caes. bell.
Gall. V 123). uude efficitur ut v. 11 s., ubi Caesarem indigua-
bundus poeta interrogat, ideone in ultima occidentis fuerit insula
ut Mamurra tanto plus per luxum dissipare posset, prior illius
in Britanniam expeditio extrema aestate anni 699s55 suscepta

. (conf. Caes. bell. Gall. IV 20 et 36) intellegenda sit. quae cum

ita sint, pro certo potest haberi sub exitum huius anni vel
proximo ineunte c. XXIX scriptum esse, perspicueque Catullus,
cum v. 6 s. Mamurram immensis opibus suis ferocem iam omnium
feminarum cubilia perambulaturum esse praedicit, ad ea quae
ipse nuper in Gallia citeriore expertus erat respicit. neque enim
is erat poeta qui iram semel conceptam facile supprimeret,
spirantque hi iambi manifesto recens odium. Romae vero eos
publicatos esse, non Veronae, quae est Westphalii p. 268 e.
opinio, conplura sunt quae probent. primum enim vix credi
potest Catullus imperatorem in ipsa eius provincia tam graviter
increpare ausus esse, neque id patris, cui consuetudinem cum
Caesare intercessisse scimuS, pudor permisisse videtur. deinde
tale carmen multo aptius profecto ad propositum erat in capite
orbis terrarum quam in municipio emittere, neque dubium est
qu'in poeta verbis ‘cinaede Romule’ (v. 5 et 9), id quod Otto
Iahnius intellexit Hermae II, p. 240 s., a cuius reliqua quidem
disputatione plane dissentio, non Caesarem, ιιι vulgo putant, sed
populum Romanum conpellaverit. qui enim Catullus eum cuius
beneficio habebat Mamurra divitias Galliae et Britanniae, num
hoc visurus et laturus esset interrogare potuit? immo versu
,demum 11 ad Caesarem convertitur oratio , ineptissimeque im-
perator unicus adpellaretur (etiam si id ironice dictum esse
statuas) qui modo cinaedus Romulus. neque potest hoc loco vox
quae est cinaedus propriam suam significationem habere, quo—

