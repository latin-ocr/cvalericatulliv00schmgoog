LXXXVIII PROIAE Gom-:NA

25 recedimus, in quo singulari prorsus licentia spondeus positus
est pro dacty10. sed hic pherecrateus una cum tota stropha quam
claudit suspectus est. conf. adnot. crit. ad v. 21-25, hende-
casyllaborum quoque summa est elegantia, nec invenias quod
iure displicere possit praeter carminis XXIV versum 7, cuius in
finem nova sententia admodum dure incidit. nam c. XXIII 3
11011 eandem offensionem habet. quod autem in uno carmine LV
dactylus saepius contractus est in spondeum, id quaesitum arti-
ficium esse per se intellegitur, nec errare videntur qui numero·
rum ita orta tarditate Catullum labores suos in conquirendo amico
exhaustos quasi in aures inpingere voluisse statuunt. quamquam
fatendum est sic spondeos aptius in priore parte poematis quam
in posteriore explicari. ceterum miramur quod qui hanc explica-
tionem probaverunt maluerunt in basi versus 10 de i littera in
consonantem durata ‚cogitare quam tribrachum adgnoscere. quo
pede cum vehementer augeatur versus volubilitas, quidni hic
contrarium artificium hoc adhibitum esse arbitremur 111 impetus
a poeta in puellas sibi occurrentes factus ipso numero exprimere-
tur? totum quippe carmen lusus lasciviaeque plenum est. sed
ut in viam redeamuS, Catullum vel summis difficultatibus felici-
ter superandis parem fuisse galliambi carminis LXIII admirabili
arte facti demonstrant. quodsi in versibus heroicis distichisque
elegiacis aliquanto minorem limam animadvertimus, non tam
vires quam voluntatem poetam defecisse existimandum erit.
atque Augustei temporis poetas, qui ista metra ad summam per-
sectionem adduxerunt, in non nullis rebus constat vel Graecis
severiores fuisse. contra Catullus, cum in horum arte adquiesce-
ret, haud pauca sibi licita putavit quae ideo potissimum duriora
nobis videntur quod ab insequentium poetarum Latinorum ele-
gantia abhorrent. sic, ut exempla aliquot adferamuS, hexametri
eius saepius carent grata pedum vicissitudine quippe nimium
pondere onerati spondeorum. et illud quidem quod plus qua·
draginta versus binis spondeis terminantur doctae poetarum
Alexandrinorum imitationi tribuendum esse supra ostendimus.
verum tres horum versuum dactylum omnino non habent nisi in
prima sede. vid. c. LXIV 3. 44. LXVIII 87. qua in re Catullo
severior fuit vel LucretiuS, quem versibus in tres spondeos
exeuntibus abstinuisse Lachmannus docuit commentarii p. 150 s.,
eisdemque abstinuerunt Augustei temporis poetae praeter Vergi-
lium et Ovidium. sed Catullus semel adeo versum e solis spon-
deis constantem admisit, 0. CXVI 3, quod ante eum aliquotiens
factum scimus ab Homero et Ennio. ceterum potest hic subesse
Gellii ludificatio, conf. quod supra p. LXVI dixi. porro inve-
niuntur non nulli hexametri quorum quartus tantum pes est

