PROLEGOMENA LXIX

promovebant, ita eos cx aequalibus poetis inpugnabant diffama-
bantque qui veteris artis tenaces nihil se novis placitis moveri
paterentur. certe qui a Catullo ut pessimorum carminum con-
ditores inridentur Caesius, Aquinus, SuffenuS‚ Volusius, ei, licet re
vera iratas habuerint Musas, quod de Aquino saltem concedendum
est, de quo etiam Ciceronis iudicium extat Catulliani simillimum,
tamen dubium esse nequit quin ea potissimum de causa odium
poetae Veronensis sociorumque sibi contraxerint, quod viam ab his
initam sequi nollent. quos antiquiorum vestigia pressisse merito
iam inde colligas quod eiusdem generis poetae quidam ‘saecli in·
commoda’ vocantur in c. XIV 23, i. e. homines qui ad ingenium
saeculi accommodare se nesciunt. sed certiora etiam eius rei
praesto sunt indicia. et Aquinum quidem, cui cum Cicerone
amicitiam fuisse scimus, in exprimenda vetere versuum facien-
dorum arte adquievisse per se intellegitur. Suffenum Catullus
c. XXII 14 in poematis infaceto esse infacetiorcm rure ait, quam
quidem reprehensionem non ad tractationem rerum, sed ad elocu-
tionis genus et numeros pertinere facile sibi persuadebit qui loci
Tulliani supra a nobis citati meminerit, quo poetae novi s litterae
finalis apocopen fugere dicuntur ut subrusticam3 cui loco
haud inepte alterum adiungimus Prisciani ex libro I, p. 27 H„
qui postquam cum alia vetusta tum Lucretiana illa fretu et
Acherunte attulit, ‘quae tamen ’, inquit, ‘a iunioribus repudiata
sunt, quasi rustico more dicta’. atque opponuntur in isto car-
mine mali versus hominis urbanitati eius morumque elegantiae.
conf. etiam Horat. epist. H 1 160. eadem fere, quae in Suffenn,
Catullus reprehendenda sibi esse putavit in Volusio, cuius annales
‘pleni ruris et inficetiarum’ dicuntur in c. XXXVI 19. nec
dubitari potest quin hic quidem, cum res Romanas amplo car-
mine epico tractaret, Ennii exemplum in primis secutus sit.
cuius opus cum in carminibus XCV et XOV⁸ parve, sed diu
elaborato Cinnae epyllio contrarium ponatur, inde quoque quale
fuerit perspicitur, suntque duo ista epigrammata, quae quonam
tempore scripta essent et quam inter se rationem haberent supra
demonstravimus, monumenta certaminis inter novos poetas et
veterum imitatores notatu dignissima. mirum est autem quam
ac‘curate Catullus in aestimandis duobus illis poetiS, amico altere,
altero adversar-ic, notissima quaedam Callimachi iudicia expres-
serit. nam cum parva Cinnae monumenta sibi cordi esse, at
populum tumido Antimacho gaudere iubet, quis eum non videt
tamquam Romanum Callimachum illa τὸ μέγα βιβλιον ἴσον τῷ
μεγάλῳ κακῷ et σικχαίνω παντα τοὶ δημόσια et Λύδη καὶ παχὺ
γράμμα καὶ οὗ τυρόν in rem suam convertere? et intellexit pridem
Merkelius ad Ibin p. 366, etsi vera falsis miscuit. ceterum

