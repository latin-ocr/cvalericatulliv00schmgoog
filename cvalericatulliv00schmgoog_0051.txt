PROLEGOMBNA XLIII

opponit ut illam 111 remotissimis regionibus et post plurima etiam
saecula lectum 1ri, hos autem ‘Paduam ad 1psam’, i. e. ipso eo
loco ubi nati sint morituros scombrisque laxas saepe tunicas da·
turos esse auguretur. hoc igitur ex carmine Volusium Padi

· fluminis accolam, ergo Catulli et, ut videtur, Cinnae quoque

popularem fuisse comperimus Cinnam enim patriam habuisse
Brixiam Kiesslingius commentat. in hon. Th. Mommseni script.
p. 353 s. probabiliter statuit. annales autem Volusii versibus
scriptos fuisse cum inde efficitur quod poeta eos cum Zmyrna
conponit, tum c. XXXVI confirmatur, ad quod mox disputatio
perveniet. neque vero dubium est quin hi annales eodem fere
tempore quo Cinnae epyllion foras sint dati. qui nisi tum novi
fuissent, absurde profecto Catullus ignobilem eis in natali solo
interitum praedixisset. ceterum quod v. 3 codices exhibent
nomen Hortensii, id manifesto depravatum est. nam totius ratio
carminis demonstrat nullum poetam Cinnae oppositum esse a
Catullo praeter unum Volusium. atque de Q. Hortensio Ortalo,
oratore celeberr-imo, quem subsicivis temporibus poematia quo-
que amatoria fecisse scimus, etiam nunc cogitari a non nullis
vehementer miror. qui quo modo dici potuerit innumerabilem
versuum numerum fudisse sive uno anno sive intra id temporis
spatium quod Cinna in elaboranda Zmyrna consumpserat —
utrum enim dixerit poeta amisso qui insequebatur pentametro
diiudicari nequit — plane non intellego· deinde Ortalum illum
ad quem Catullus c. LXV misit eundem Hortensium esse omnes
consentiunt. haec igitur epistula, quae eodem circiter tempore
quo c. LXVIII, i. e. anno 694l60 extremo aut insequentis
dimidio priore scripta est (conf. quae supra Ρ. XI et XXIV dixi),
Ortalum docet non ita multo ante ab Catullo pet-ivisse ut carmina
Callimachi Latino sermone exprimeret, eiusque voluntati poetam
eo obtemperavisse ut interpretationem comae Berenices carmine
LXVI conprehensam oratori mitteret. in eadem epistula Catullus
eum de morte fratris sui certiorem facit ita ut omnem maerorem
suum in illius animo deponere videatur. unde virum clarissi-
mum et amicum iuveni Veronensi fuisse et novorum qui tum
dicebantur poetarum studiis favisse perspicitur, ut nullo modo
putari posset in c. XCV tam inhumaniter a Catullo exagitatus
esse, vel si hoc epigramma, ut Kiesslingius 1. c. opinatur, tribus
quattuorve annis post c. LXV scriptum esset. sed non ita se
rem habere, immo c. XCV multo minore temporis intervallo ab
illo distare et quidem ante factum esse infra docebimus. quae
cum ita sint, certum est Hortensio nullum esse locum in hoc
carmine, versumque eius tertium hodie mendo deformatum una
cum perdito pentametro primitus ad eundem Volusium pertinuisse

