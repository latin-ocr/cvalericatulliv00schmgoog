cxxvm Anno TA'rIo 0311·ch

restituit Scaliger, tamen mihi quidem totam carminis conposi-
tionem reputanti veri simile videtur Catullum ipsum, quemad-
modum in prooemio, sic in hoc epilogo quoque praenomine
Mani usum esse. conf. quae supra exposui. utrumque nomen
etiam v. 66 in libris confusum est, ubi veram scripturam Allius
solus Ο praebet idemque in margine adscriptum habet manllius,

-quae monstruosa forma sine dubio inde est orta quod sive in V
man

sive in alio aliquo codice vetusto scriptum erat allius3 pro quo

Gr et plerique reliqui manlius, alii malias vel similia exhibent. —
157 et qui quam primo nobis terram dedit aufert scripsi. et qui
principio nobis terram dedit aufert codiceS, quod cruce tribus
verbis extremis praeposita retinuit Hauptius. ego quidem
Vahleno in prooemio indic. lect. aest. Berol. a. 1882, p. 4 s. de
loco hoc difficillimo disputanti eatenus adsentior ut ipse quoque
‘vitium in priore, non, ut plerique omnes, in altera versus parte
quaerendum esse censeam. atque contraria inter se verba dedit
*aufert non attemptanda esse recte iam Fr. Schoellius annal.
philol. CXXI 480 dixerat ceteroqui mire lapsus. sed coniectu-
ram Vahleni, qui initio versus 157 coniunctione dum pro et
reposita totum distichon de Iove intellegi vult, conpluribus de
causis probare nequeo. primum enim Iuppiter qui finem vitae
hominibus inponit terram eis auferre vix videtur dici posse.
deinde talis definitio temporis usque ad quod Allium reliquosque
felices esse iubet poeta, etiam si per se huic loco apta esset,
*qua de re dubitare licet, certe non mediis votis inseri, sed ex·
‘tremo subici debebat. at tamen illuc transferri distichon ipsa
versus 160 sententia vetat. denique probabilitati coniecturae
id quoque obstat, etsi minoris est momenti, quod non solum
hominibuS, verum etiam domui ιιι qua amici luserunt felicitatem
precatur poeta. quae cum ita sint, ego ad eam potius deducor
sententiam ut maritum dominae bic significari suspicer, qui
quod ad id permiserit, iam permittere amplius nolit, scilicet ut
Allius apud uxorem suam cum amica conveniret, videturque
mihi circa hanc rem calamitas Allii versata esse. etenim qui
*intenta oculorum acie omnia quae huc faciunt circumspicit, vix
potest dubitare quin ille quoque cum nupta muliere et nobili,
quacum alio loco libere convenire ei non liceret, consuetudinem
habuerit. adparet autem quam periculosum fuerit domum suam
talibus congressibus praebere, apteque ad eam rem Mum-o
crit. 185 illud quod a Tacito annal. XI 4 init. traditur con-
tulit. iam si Allium sumimus furtivo isto commercio forte palam
facto inpellente ac minante laeso marito ab ea domo ubi ad
id tempus amore suo fruitus erat exclusum aut certe ibi, ut

