PROLEGOMERA Lxxnr

nec pari sunt longitudine et certa responsione carent. item in
duobus hymenaeis versus intercalares locum habent, sed in hoc
' quidem genere ephymnia ab antiquissimis temporibus videntur
usitata fuisse. deinde in elegia ad Allium tres versus continui,
quibus poeta de fratre morte amisso queritur, ad verbum iterati
leguntur (22-24 et 94—96). quod carmen cum ad exemplar
elegiarum Alexandrinarum conpositum sit, vix errabimus, si
istam quoque figuram inde petitam esse suspicamur. denique.
in iambis et hendecasyllabis Catullus haud raro simile artificium
hoc adhibuit ut aut carmina eisdem quibus incohasset versibus
clauderet, qualia sunt XVI XXXVI LII LVII, aut mediis in
carminibus, ubi aptum videretur, singulos vel etiam binos versus
modo integros modo paullulum mutatos iterum poneret, ut in.
VIII XXIX XLII aliisque. verum hae quidem repetitiones cumn
longe maximam partem augendae sint inrisioni aut indignationi

, exprimendae multumque roboris acerbitatisque orationi addant,

magis videntur ad veterum iambographorum quam poetarum
Alexandrinorum imitationem revocandae esse. conf. Semonides
v. 96 et 115 Bergk. vix enim probabile est talia adamasse
Callimachum, qui iambum faceret ὀὐ μάχην ἄείδοντα τὴν Bov-
πάλειονῖ contra eius usum figurae quae in verborum singulorum«
redintegratione rhetorica consistit non dubitamus ab Alexandri-
norum poetarum aemulatione repetere, qui hoc orationis orna-
mentum in deliciis habuerunt, estque apud Catullum in primis
frequens in eis poematis quae omnino ex arte illorum apta esse
vidimus. ut autem varia‘ huius figurae genera discernamus,
maxime amat poeta Veronensis ultimum aut paene ultimum, voca-
bulum unius versus initio proximi cum pondere repetere, qualia
sunt c. LXIII 9 leve typmzum, Typanum tuum, Cybebe, LXIV 62
prospicit euhoe, Pro-spicit, 286 viridantia Tempe, Tempe, quae sil·
vae cinqunt. conf. praeterea LVIII 2. LXI 9. LXII 62. LXIII
60. LXIV 27. 133. 260. 322. 404. LXVI 76. quibus ab exem-
plis non ita multum differunt quae sunt in c. LXII 22, LXVI
83, LXXVII 2 et 5. praeiverunt hoc in genere Callimachus
hymn. I 92. IV 119. 151. V 2. 41. VI 35, Apollonius Rhod. I
957. ΙΠ 1094. IV 264. 765, Theocritus IX 2, Moschus I 14.
non minus probatur Catullo epanaphora, cuius cum alibi satis
multa exempla extant, tum plurima insunt in epyllio de Peleo
et Thetide. quae omnia enumerare supervacaneum est. nec opus
esse ducimus notissimum eiusdem figurae studium Callimachi et·
bucolicorum poetarum exemplis confirmare. paullo rarius id
epanalepseos genus est quo idem vocabulum in eodem versu aut.
bis deinceps ponitur aut brevi spatio interiecto repetitur, ut c.
LXIV 24 vos eqo saepe meo vos carmine conpellabO, ibid. 195 huc.

