PROLEGOMENA CV·

Unum est poema Catulli felici casu per multo antiquiorem
quam G et O librum nobis traditum, carmen LXII, quod legitur·
etiarn in notissimo codice Parisino Lat. 8071ν sive Thuaneo (T),
quem saeculo nono exeunti attribuunt. specimen scripturae eius-
dederunt Ellisius ad p. 100 ed. alt. et Chatelanius l. c. tab. XIV.
cui codici vetusto maximam in recensendo epithalamio Catulliano
auctoritatem esse consentancum est. conparatis autem inter sex
libri T et exemplorum ex V deductorum locis lacunosis lectioni-
busque eis quae aliquid vitii contraxerunt facile perspicitur V
‘et Τ sive, ut accuratius loquar, libri Τ eam partem quae Catulli
c. LXII continet ex uno eodemque archetypo fluxisse. quod
archetypon sunt qui in Gallia olim adservatum fuisse putent
propterea quia anthologia carminum Latinorum quae libris«
Thuaneo et Sannazariano repraesentatur in illa terra videtur
conposita esse. at tamen hoc ad istam opinionem probandam
minime sufficit. quae plus sane firmamenti haberet, si verum,
esset quod Georgius Voigtius in libro qui inscribitur ‘die Wie-
derbelebung des classischen Alterthums', t. 11, p. 335 ed. alt...
narrat, Servatum Lupum, doctum abbatem Gallum Ferrariensem
saeculo nono viventem, cognita habuisse Catulli carmina. sed
hic mirus error est confutatus a Schwabio Hermae t. XX, p. 495.
itaque probabilius videmur statuere etiam archetypon librorum-¹
T et V in patria urbe poetae repositum fuisse.

Superest ut de ratione editionis nostrae paucis exponamus,
cum recentior aetas tres tulerit carminum Catulli editiones ad-
paratu critico instructae, Schwabii et Baehrensii in Germania‚.
Ellisii in Britannia, cumque plurima codicum Catullianorum.
-menda diu ita correcta sint ut de manu poetae nulla restet du-
bitatio, parum e re esse duximus in hac editione quaecumque¹
praeter librorum fidem scripta sunt omnia adnotare, sed unam
priorum editionum pro fundamento esse voluimus textui a nobis.
constituto elegimusque ut ad eam rem omnium maxime idoneam
subtilem et circumspectam horum carminum recognitionem?
Mauricii Hauptii, quam in universum ex Lachmanni recensione
pendere notum est. et quidem usi sumus editione eius tertia
Lipsiae a. 1868 emissa, h. e. ultima quam ipse Hauptius curavit.
ea ab altera, quae a. 1861 prodiit, conpluribus locis differt.
velut in ipso carmine I lacunae olim cum Lachmanno statutae
hic recte inprobatae sunt, versuique 9 derelicta libri D lectione
signum depravationis est adpositum. cum'tertia plerumque, sed
non omnino consentiunt editiones quarta et quinta, quae post
obitum Hauptii annis 1879 et 1885 prodierunt curatae ab*
Iohanne Vahleno. qui cum, ut par est, alienam operam nimium
’sui dissimilem fieri nollet, ‘pauca tamen novavit sive spretam ab·

