PROLE GOMENA LXXXVII

petam translatum 6. LXVIII 124 (conf. Lorenzius ad Plauti
Mostell. 819 s. et in praef. mil. glor. p. 61). inveniuntur etiam
non nulla in his carminibus quae sublimiori poesi parum con-
veniant non ut per se humilia, sed tamen ut solutae orationis
propria, ex. gr. persaepe adverbium c. LXIV 340, is pronominis
casus obliqui earum et eam 6. LXIII 54 et LXIV 122, atque
illud quod eum ita sit, nolim statuasÎ‡ in c. LXVIII 37, quamquam
huic siccitati aliquid excusationis inde paratum est quod haec
elegiae pars formam habet epistulae. notanda est porro quaedam
in declinatione nominum Graecorum inconstantia. nam cum
Catullus in omni genere poesis suae fere uti soleat externis ter-
minationibus (vid. Heussnerus l. c. p. 14 ss. et Reeckius p. 15 ss),
tamen interdum Latinas praefert, vel ubi nulla mutatae rationis
causa adparet. veluti Cybeles Cybebes dixit in 6. LXIII, Arsinoes
in LXVI, sed idem Helenae in LXVIII 87. quam flexionis com-
mutationem aliquando in eodem poemate, semel praeterea in
eodem adeo nomine admisit. nam in c. LXIV, v. 336 et 382
variavit inter dativos Peleo et Pelei, cum per metrum utroque
loco alteram utram formam poni liceret. ibidem v. 21 et 336
Latinam formam Thetidi, v. 247 Graecam Minoidi adhibuit. sed
hic quidem metri necessitati paruit. haec omnia et alia quaedam
similia, etsi laudem poesis Catullianae profecto non imminuunt,
tamen artis sunt nondum prorsus excultae indicia. quamquam,
quod ad declinationem nominum Graecorum attinet, verum est
ne Augusteae quidem aetatis poetas prorsus sibi constitisse. at
his contigit ut certiores fines terminosque constituerent orationis
poeticae atque eam aequabiliorem limatioremque redderent. quod
tamen ita sunt adsecuti ut una cum eis quae vulgaria viderentur
in priorum sermone etiam nativum eius robur cum simplicitate
coniunctum deponerent. neque vero negari potest nimio eos
fastidio popularia a se prohibuisse. certe quod usu deminutivo-
rum, quae Catullus a nullo genere carminum suorum aliena esse
voluit, plerumque abstinuerunt, id non sine incommodo poesis,
in primis lyricae, factum esse recte iudicasse mihi videtur Munro
l. c. p. 235. '
Quemadmodum in sermone, sic etiam in numeris Catullus
medius est inter antiquos poetas et eos qui Augusti tempore
floruere, sed ut his tamen sit propior. vid. de re metrica eius
in universum Lucianus Muellerus in praefat. editionis p. LIX se.
et I. Baumannus in programm. Landisbergensi a. 1881 edite,
cuius iam supra mentionem fecimus. atque non nulla quidem
versuum genera poetae Veronensis tanta 611111 cura sunt perpolita
ut vix quicquam eis ad perfectionem desit. veniunt in hunc
numerum in primis iambi et glyconei, si a carminis LXI versu.

