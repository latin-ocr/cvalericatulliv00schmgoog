PROLEGOMENA XVII

Ienae a. 1874 editorum capite primo, Carolus Paulus Schulzius
in annal. scholast. Berolinens. t. XXVIII, p. 699 ss., qui ambo
Riesii maxime argumentationem sane levissimam inpugnaverunt,
Robinson Ellisius in prolegomenis commentarii Catulliani p. LV sa,
Munro in libro ‘criticisms and elucidations' p. 194 ss. conf. etiam
H. Magnus annal. philol. t. CXIII, p. 402 ss. et Fr. Schoellius
ibid. t. CXXI, p. 482. iam omni nugatorio disputandi genere
procul habito ea argumenta conponamus quae ad solvendam hanc.
quaestionem in primis apta esse censemus, vidimus Lesbiam
Catulli mulierem nuptam atque nobilem fuisse, eandemque pul-
chram et facetam, sed quae effrenata libidine praeceps acta
paullatim ad scorti· vulgaris indignitatem delaberetur. cui cum
verum nomen teste Apuleio fuerit Clodiae, si eiusdem nominis
mulierem poetae aequalem novimus in quam ista omnia accura-
tissime quadrent, hinc, nisi alia argumenta obstant, utramque
unam eandemque esse iure nostro sumere possumus. Clodiae
autem quadrantariae originem, condicionem , formam, indolem,
mores plane respondere eis quae de Lesbia ex carminibus Ca-
tullianis eruimus quis est qui infitias eat? scimus illam ex
antiquissima et nobilissima gente Claudiorum patricia ortam
Q. Caecilio Metello Celeri, praetori a. 691163, consuli a. 694160,
propinquo su0, nuptam fuisse. quod matrimonium parum felix
fuisse Cicero auctor est, qui eo ipso anno quo Metellus consul
erat ad Atticum II 1 5 Clodiam seditiosam esse et cum viro
bellum gerere scribit. eademque in epistula quam inverecunde
cum P. Clodio de ea iocatus sit narrat. nam cum ille questus
esset quod soror, quae tantum haberet in spectaculis consularis
loci, unum sibi solum pedem daret, ‘noli ‘, inquit Cicer0, fde
uno pede sororis queri3 licet etiam alterum tollas) quod ‘non
consulare’ dictum documento esse potest Clodiam iam illo tem·
pore fama haud sincera fuisse. itaque, cum anno insequenti
Metellus repentina morte absumptus esset, facile sane rumor
existere potuit eum ab uxore veneno necatum esse. certe Cicero
in oratione pro M. Caelio Rufo habita ᾗ 60 id flagitium haud
obscure significavit, ipsumque Caelium, cum in iudicio contra
caIumniam Clodiae se defenderet, eam ‘ quadrantariam Clytaem-
nestram’ vocasse Quintiliani in inst. or. VIII 6 53 testimonio
constat. at enim causa haec Caeliana anno demum 698156, h. e.
tribus annis post obitum Metelli, acta est, antea autem qui
-suspicionem istam moverit neminem novimus neque vero Cae-
lius a veneficae nimirum mulieris amore abhorruerat, nam eius
cum Clodia familiaritatem inter annos 695159 et 697157 maxime·
que in annum 696158 cadere Schwabius qu. Cat. p. 66 S. rectis·

sime statuit. huc accedit quod, si Clodia interfecti per venenum
catullus B

