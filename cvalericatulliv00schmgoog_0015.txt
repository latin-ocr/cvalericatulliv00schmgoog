PROIAEGOMENA vn

amore cohaerere censemus. incertius iudicium de carmine XL
est, in cuius versu 7 Catullus praeter suam in designanda Lesbia
consuetudinem ‘meos amores‘ dixit. quare Guil. Vorlaenderus in
dissertatione de Catulli ad Lesbiam carminibus Bonnae a. 1864
publicata p. 19 n. hoc poematium praetulit ad Iuventium referre,
qui ita <lentatur c. XV 1 et XXI 4. quamquam eam locutio-
nem per se etiam de Lesbia adhiberi potuisse concedendum est.
conf. c. XLV 1 et LXIV 27. deinde nulla omnino causa est cur
c. XIII 11 Lesbiam intellegi arbitremur. denique carmen XLII,
in quo Catullus mulierem pugillares suos sibi reddere nolentem
gravissimis insectatur verborum contumeliiS, miramur fuisse qui
ad eam pertinere sibi persuaderent cui poeta c. CIV maledicere
se posse negat.

Iam qualis Lesbla haec fuerit quasque Catulli erga eam amor
vicissitudines habuerit secundum ea carmina quae certo aut
magna cum probabilitate ad istam mulierem referri diximus ante
oculos ponere conabimur, unde simul cognoscetur quam de ordine
quo haec poemata sese excipere videantur sententiam in uni-
versum mente formaverimus: nam singula omnia qui accurate
temporibus divisa se explicare posse opinatur operam per·
diderit.

Lesbiam a Catullo amatam nuptam mulierem fuisse atque
nobilem certissimum est, neque possum satis mirari nuper rursus
extitisse qui utroque temere negato de libertina et meretricula
vulgari cogitare mallet. quid? ad talem mulierem carminis V
initium quadrare putabimus , ubi poeta puellam suam ad vitam
voluptatemque abiectis omnibus scrupulis fruendam exhortatur
hoc modo, ‘Vivamus, mea Lesbia, atque amemus, Rumoresque
senum severiorum Omnes unius aestimemus assis'? quibus
verbis amorem veterum quoque iudicio inlicitum significari
manifestum est. neque vero quae c. VIII 14 ss, de separatae a
se puellae tristi solitudine praedicit· poeta intellectum habent,
nisi ad mulierem vitae condicione circumscriptam, cui non scorti
instar quovis temporis momento cuivis alii sese dedere liceret,
missa esse existimantur. quodsi quis ista ‘cui videberis bella?
Quem nunc amabis? cuius esse dicerisP' et similia nuptae mulieri
*dici miratur, non est id mirum propterea quia Catullus maritum
Lesbiae omnino non numerat, quippe quem ab illa non diligi
aut noverit aut pro certo habeat. quem quanto opere con-
tempserit c. LXXXIII patefacit, ubi ‘fatuum’ et ‘mulum’ vocat.
non veremur enim ne quis cum A. Riesio annal. philol. t. CV,
p. 753 ‘virum’ Lesbiae in hoc poematio commemoratum non
coniugem eius, sed nescio quem priorem amatorem intellegat.
quae opinio quam perversa sit, id, ut alia mittam, carminis

