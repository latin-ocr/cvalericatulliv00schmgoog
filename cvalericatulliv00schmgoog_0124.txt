vxv1 ADNOTATIO ORITIOA

(M. Claudius) Sacerdos art. gramm. I, p. 461·s. K. inter asteismi
per similitudinem exempla adfert explicatque hoc modo: et illud
de PompeiO, qui coloris erat rubei, sed animi inverecundi, ‘quem
non pudet et rubet, non est homo, sed ropio’. ropio autem est aut
minium aut piscis robeus aut penis. conf. de hoc versu deque
voce ropionis Hauptius opusc. III 325 et Buechelerus mus.
Rhen. XXXV 399 s, in producta a Catullo syllaba prima non
offendet qui Lachmanni ad Lucr. I 360 disputationem novit.
ceterum mucro rei parum adhuc perspectae. nimirum poeta ver·
bis namque —· scribam quo modo irrumationem quam tantae
rivalium multitudini minatus est effecturus sit declarat: ‘licet
centum an ducenti sitis, omnes una irrumabo eo ut magnum
numerum obscenarum figurarum in fronte tabernae vestrae
adpingam’. errat autem aperte Hertzius, qui eandem vocem
Petronio quoque sat. 22 init., ubi sopitionibus in libris est, re-
stituendam, mag-is vero etiam F. SchoelliuS, qui ann. philol.
CXXI 488, n. 30 et 495 s, veram eius formam sopi0, non ropio
esse opinatur.

XXXIX 11 pinquis glossae Vaticanae in Maii classic. auctor.
VH 574 (conf. Persius III 74 pinquibus Umbris). parcus V male,
neque enim dubium quin Umber quoque, sicut Etruscus et
Lanuvinus, epitheto de corpore sumpto notatus fuerit. fartus
Venator, quem Hauptius secutus est. sed hoc reliquis commentis
vix probabilius,

XL 5 uncis inclusi ut adulterinum. nam verba quid vis ,9
cum optime continuentur duabus interrogationibus a v. 1 et 3
incipientibuS, omnem amittunt vim versu 5 interposito, isque
ipse nec bene cohaeret cum praegressa oratione et sententiam
verbis qua lubet — optas ,9 expressam praeoccupat. ceterum
codices contra metrum an ut perveniamus in o. v. itaque non
dubito quin haec verba, cum primitus ad v. 6 interpretandi
causa adscripta fuissent, postea per errorem in ipsum carmen
irrepserint.

XLII 13 facit scripsi, quod post vidi iam ab Halbertsma
inventum esse mnemosynes n. s, V 335. facis codices et editio·
nes omnes. at puellam non ab ipso poeta conpellari cum v. 21,
tum ratio totius carminis demonstrat. hendecasyllabos enim
suos tamquam ministros foras mittit Catullus, ut pro se rem
gerant, eosque, postquam primum impetum non successisse in-
tellexit, ad novum adhortatur. lectio librorum, qua manifesto
turbatur egregium poema, facili errore ex praegressis imperativis
oriri potuit, quemadmodum v. 14 quoque in V falso secunda
persona verbi pro tertia posita est. restat ut etiam sonum per·
quam ingratum emendatione a me recepta tolli dicam.

