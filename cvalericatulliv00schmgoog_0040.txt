xxm PROIAEGOMENA

niam qui muliebria patitur eum per se intellegitur inpudicum
esse, sed ad effeminatissimam languorem pertinet quo poeta Ro-
manos Mamurrae insolentiam luxuriamque spectare ac tolerare
dolet. denique, cum etiam M. Furium Bibaculum — v. Tac.
annal. IV 34 — et C. Licinium Calvum —- v. Suet. Iul. 49 et 73.
Sen. controv. VII 4 (19), p. 332 Kiessl. cum schol. Lucani
Pharsal. VH 726 —- eius modi carmina in Caesarem et Pom·
peium scripsisse traditum sit, quid probabilius quam Catullum
in horum societate Romae et carmen XXIX et reliqua id genus
emisisse, praesertim cum eum summa familiaritate cum Calvo
coniunctum fuisse constet (conf. carmina XIV L LIII XCVI)?
neque· mihi dubium est quin Calvus, non solum is poeta, ut Ca-
tullus, sed etiam orator, qui cum media in vita forensi conloca-
tus esset, multo plus in re publica vidisse censendus est, amici
animum e privato Mamurrae odio tamquam evexerit ad publi-
cum odium eorum quos communi libertati imminere novisset,
videorque mihi huius mutationis in Catulli carminibus quosdam
quasi gradus deprehendere. non potest autem verum esse quod
Theodorus Mommsenus hist. Rom.III, p. 334 edit. sextae suspicatus
est, Mamurram, postquam aliquamdiu sub Caesare in Gallia mili-
tasset, brevi ante quam Catullus iambos suos scriberet, in urbem
reversum tum temporis aedificanda in Caelio monte domo ista
marmorea occupatum fuisse. nihil enim in ipso carmine inest
quod ad hoc opus referri possit, neque vero poetam significatio-
nem eius omissurum fuisse putamus, versusque 20, quomodocum-
que eum constitueris, Mamurram sub proconsule Galliarum merere
nondum desiisse docet. sumptuosam autem magnificamque eius
in Caelio aedificationem in tempus multo posterius cadere inde
quoque colligi potest quodCicero epist. ad Atticum VH 7, quae
a. 704l5o extremo scripta est, ἓ 6 divitias quidem Mamurrae in
universum memorat, sed de splendidissima domo ista, cuius
inauditum ad id luxum Cornelius Nepos dignum habuit quem
in libris exemplorum notaret, prorsus tacet, quod eum, si iam
tunc extructa fuisset, vix fuisse facturum arbitramur, praesertim
cum eodem loco de Balbi hortis et Tusculano mentionem iniciat.
Mamurram vero iam a. 7 09l45 mortuum esse Nipperdeius in
prolegomenis editioni Nepotis anni 1849 praemissis p. XVII ex
obscuro illo neque prorsus integro loco qui est in Cic. ep. ad
Att. XIII 52 1 mihi quidem citius quam verius conclusisse vide-
tur, licet coniecturam suam sat multis et nuper rursus Ο. Hirsch-
feldio Herm. V, p. 299 probaverit. sed quamquam sententia
universa Mommseni accipi nequit, nihilo tamen minus Mamurram
eo tempore quo Catullus c. XXIX emitteret Romae adfuisse iam
propter illa ‘quis hoc potest videre' et ‘cinaede Romule, hoc

