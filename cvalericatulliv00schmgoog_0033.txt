Pnomaomms. XXV

fortasse vivo etiam illius coniuge adfirmari potuit, tamen totius
ratio poematii (conf. v. 3) multo est apertior, si mulierem poetae
tum verba dedisse sumimus, cum libera esset eique, modo vellet,
nubere posset. qua cum explicatione egregie concinit quod Me-
tellus eodem anno 695l59, et quidem fere medio, ut videtur,
certe non ante mensem Maium extremum (vid. Eduardus Brunerus
l. c. p. 619 s.), e vita egressus est. itaque haud multum post.
eius mortem, cum se falsa spe produci intellegeret, poetam illud
carmen scripsisse censemus. iam ex eis quae adhuc exposuimus
consequitur ut omnia omnino carmina in quibus Catullus aut de
violata ab Lesbia fide queritur aut rivales suos insectatur aut
denique se ipse contra istas miserias animo obfirmare studet,
excepto carmine XI et fortasse etiam LVIII, quae ambo ad id
genus proprie non pertinent, annis 695s59 et 696l58 attribuenda
sint. in idem autem tempus M. Caelii Rufi cum Clodia qua-
drantaria amorem incidere supra commemoravimus. ita quae-
cumque de Clodiae et Metelli vita ac fortuna comperta habemus
sententiae nostrae suffragari vides. pervenimus autem in hac
quam de tempore amoris Catulliani instituimus quaestione ad
eandem iudicii summam atque Schwabius qu. Cat. p. 133 s.‚
quamquam aliis magna ex parte argumentis aliaque disputandi
via usi sumus. quodsi quis opponat multo plura esse carmina
quae infelicem quam quae felicem amorem Catulli ostendant,
ideoque illa per maius temporis spatium distribuenda fuisse cen-
· seat, idonea defensio ab ipsa natura hominum petita offertur:
consentaneum est enim poetae lyrici ingenium multo uberiores
in rebus adversis quam in secundis fetus edere.

Non multum post dissolutum cum Clodia foedae, vere anni
697s57, Catullus cum C. Memmio propraetore in Bithyniam pro-
vinciam profectus est. neque enim ullo modo potest dubitari
quin ‘Memmius praetor’, cuius in istam provinciam abeuntis
comitem fuisse poetam carmina XXVIII et X inter se conparata
docent, idem sit atque Graius ille Memmius L. f. olim falso
cognomine ‘Gemellus’ adpellatus (conf. Borghesius op. Ι, p. 152
cum adnot. Th. Mommseni et hic ipse in libro ‘Geschichte des
rom. Miinzwesens’, p. 597, not. 389), quem a. 696s58 praetorem
fuisse scimus (conf. Schwabius qu. Cat. p. 159 s. P. Wehrmannus
fast. praetor. p. 62), etsi eum proximo anno Bithyniam ad—
ministrasse aliunde non notum est. qui cum litteris eruditus
esset (conf. Cic. Brut. ἓ 247) et versibus quoque faciendis operam
daret (conf. Ovid. trist. H 433. Plin. epist. V 3 5. Gell. XIX 9 7),
doctos elegantesque aliquot iuvenes ut se comitarentur invitasse
videtur, quo vitam in remota provincia sibi dulciorem redderet.
-eerte praeter poetam Veronensem etiam C. Helvius Cinna in

