niv PssonnoormNA

primum esse iudico. ibi enim illius lepore facetiisque adeo se
incensum esse confitetur ιιι ᾶοιιιιιιιι reversus cupiditate amicum
revisendi ne somnum quidem capere posset, eumque inpense orat
ut desiderii sui explendi sibi faciat copiam, quae omnia recentem
tunc coniunctionem videntur indicare. huic carmini epigramma
XCVI subici0, quod ad mortem mulieris a Calvo amatae nomine
Quintiliae pertinet. eius funera ipsum Calvum elegis cecinisse
Propertius ΠΙ 34 90 ed. Lachm. testis est. iam cum Catullus
epigrammate suo Quintiliam, si quid grati omnino defunctis a
dolore desiderioque superstitum accidere possit, non tam imma-
tura morte sua dolere quam amore Calvi gaudere enuntiet, mani-
festo ad lugubria amici de obitu eius mulieris carmina modo
edita respicit, probabiliterque spem ab ipso elegorum auctore
declaratam isto modo confirmare voluit. nam verba Calvi a
Charisio 1). 101 K. servata haece ‘forsitan hoc etiam gaudeat
ipsa cinis‘ (fr. 17 ed. L. Muell.) elegiae in Quintiliam scriptae
desumpta esse Lachmannus ad Propert. p. 141 haud dubie recte
suspicatus est. vid. praeterea Hauptius opusc. Ι, p. 214 s., qui
epigrammatis Catulliani rationem probe perspexit. de Quintilia
nihil aliunde nobis notum. sed cum Calvum sciamus uxorem
habuisse, ad quam epistulae eius adferuntur a Diomede p. 376 Κ. -·
neque enim e numero scriptorum ibi laudatorum Calvum cum
Henrico Keilio removerim, quamquam verba grammatici aliquid
mendi contraxisse certum est —, nihil videtur causae esse cur
de alia muliere cogitemus„ vixque ille, ut Schwabius p. 265
monuit, amicam in carminibus vero nomine adpellaturus fuisset.
’ porro c. XIV ut scriberet Catullus Saturnalicio ioco Calvi ad·
ductus est, qui libellum nova pessimorum quorundam poetarum
opuscula continentem ad amicum miserat. id igitur donum Ca-
tullus eodem saturnaliorum die remisit additis his hendecasylla-
bis, in quibuS, ut Calvum familiariter carpat, pro certo sumit
eum horribilia ista poemata a cliente quodam accepisse, suspica-
turque munus a Sulla litteratore datum esse et amico gratulatur
quod tam digna laboribus suis praemia capiat. quae quidem
cavillatio sane ingeniosa est, quoniam constat Saturnalibus, sicut
amicis ab amicis, ita etiam patronis a clientibus varii generis
munuscula offerri solita esse. conf. Prelleri mythol. Rom. Π,
p. 17 edit. tertiae ab H. Iordano curatae. perspicitur autem ex
istis verbis Calvum eo ipso tempore in causa aliqua impeditiori
patronum adfuisse Sullae. hic quis fuerit nescimus, sed cum
litterator a Catullo dicatur, fortasse recte Muretus Cornelium
Epicadum grammaticum, L. Sullae dictatoris libertum, significari
censuit. qui cum mori convenienter nomen patroni accepisset,
fieri potuit ιιι etiam cognomine etsi manu missis non concesso

