PROLEGOMENA XLIX

accepit. quaerit enim primum quid agant numque paullulum
lucri illinc reportaverint, deinde eos pari fuisse casu in Pisonis
cohorte, atque ipse in Memmii, suspicatur. neque enim recte
Brunerus p. 635 e v. 11 conclusit poetam amicos iam praesentes
salutare. immo Catullus, ut insequentia verba demonstrant, ex
eis tantummodo quae ipse Romae de Pisone in urbem reverso
animadvertit nihil illos in hoc comitatu lucratos 'esse colligit.
itaque, cum initio carminis amicos cohortem inanem vocat ‘aptis
sarcinulis et expeditis ’, eos describit ita ut Roma in provinciam
abeuntes, non inde redeuntes conspexit. statuendum est igitur,
quemadmodum Catullus e peregrinatione Bithynica primum Vero-
nam profectus est, sic Veranium quoque et Fabullum ex itinere
reduceS, priusquam Romam venirent, patriam urbem adiisse.
quos et ipsos fuisse provinciales facile sibi persuadebit qui
c. XXVIII, quod poetam Roma eis obviam misisse certum est,
cum carminibus IX et XIII sine dubio itidem Romae scriptis
conparabit, nec inprobabile est eos Veronae aut in vicino aliquo
Galliae cisalpinae oppido natos fuisse. nam Veranii familiam
Catullus bene nosse videtur (conf. c. IX· 4), inveniunturque
mulierum nomina ‘Verania’ et ‘Fabulla’ in inscriptionibus Vero-
nensibus (C. I. L. V, 1, n. 3787 et 3441, 4). sed ut ad
c. XXVIII redeamuS, produnt hi versiculi simul tam recentem
iram in Memmium ut dubitari nequeat quin eodem fere tempore
atque c. X, in quo v. 12 ε. simillima in illum opprobria legun-
tur, scripti sint, h. e. non multum post Catulli ex Bithynia redi·-
tum ipso etiam anno 698l56. quod si recte se habet, sequitur
ut Veranius et Fabullus eodem anno cum Pisone, quo Catullus
cum Memmio, in provincia versati sint eodemque fere tempore,
etsi paullo illo tardius, inde decesserint. quaenam ista provincia
fuerit e c. XXVIII non perspicitur. sed cum c. XII 14 ss, poeta
Fabullum et Veranium sudaria Saetaba ex Hiberis sibi dono
misisse dicat, idemque c. IX 6 s. Veranii sui suaves de ea terra
narrationes cum desiderio expectet, iure hinc colligere videmur
amicos Catulli Pisonem in Hispaniam secutos esse, malumusque
de Hispania citeriore cogitare, ubi Saetabis oppidum lini cultura
celebre situm erat. quam provinciam a. 697s57 Pisonem aliquem
pro praetore administrasse nullo confirmatur testimonio. sed
sufficit, credo, ne alium quidem novisse qui Hispaniam citerio-
rem tum temporis obtinuerit, cumque non omnes certe Pisones
nobis in notitiam venerint, quidni aliquem de ea familia illam
provinciam eo quem diximus anno rexisse e Catullo concluda—
mus? cuius carminibus si destituti essemus, ne Memmium qui-
dem praesidem Bithyniae fuisse sciremus. haec est Bruneri quo·

que p. 636 sententia. contra Iungclaussenus p. 20 cum eoque
Catullus D

