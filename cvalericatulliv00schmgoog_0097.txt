PBOLEGOMEN A LXXXIX.

dactyluS, ut c LXIV 74. frequentes vero sunt ei in quibus idem·
pes in sola sede quinta conparet. vid. ‘Baumannus p. X ss-
ad pentametros quod attinet, unum poeta voce monosyllaba
terminavit, c. LXXVI 8 factaque sunt, quod tamen ab enclisi·
aliquid excusationis habet. atque ea vel simili condicione Graecos
quoque interdum hanc licentiam sibi indulsisse notum est. idem
Catullus eorundem exemplo multos versus in vocem trisyllabam:
aut plus quam trisyllabam exeuntes fecit. neque magis Graecis
anxie curavit ut sententiam uno semper disticho conprehenderet.
haec igitur et alia quaedam — nolumus enim omnia enumerare ---
Catullum in metro elegiaco multum cedere ostendunt poetis Au-
gusti aequalibus maximeque ovidio, cuius tamen disticha, ut
sunt sane politissima arte facta, ita a crimine μονοτονίας cuius-
dam saepe ista cum virtute coniunctae vindicari nequeunt. iam
vero unum commemorandum in quo poeta Veronensis non modo
non adaequavit insequentium elegantiam, sed ab antiquiorum.
consuetudine paullum differt, licentiam dicimus in admittenda
synaloepha conspicuam. qua de re primus exposuit Hauptius-
in observationibus critici8‚ opusc. Ι, p. 90 s. conf. praeterea.
L. Muellerus 1. c. p. LXXV ss, et Baumannus p. XXss. etenim
Catullus cum omnino frequenter usus est synaloepha, tum haud
raro longam vocalem et polysyllaborum‚ exceptis tamen iambicis,
et monosyllaborum atque semel (c. VII 3) adeo diphthongum
coire cum brevi fecit nec in tertia dactyli syllaba ab eiusmodi
verborum conglutinatione abstinuit. ceterum cum tota haec oon·
iungendarum vocalium ratio oris Latini propria inque locutione
cottidiana usitata fuerit, consentaneum est plura synaloephae,
praesertim durioriS, exempla in levioribus istis poematiis inveniri.
quorum argumenta ad communem vitam pertinent quam in
altioris generis carminibus. haec de re metrica Catulli hoc loco-
attulisse sufficiat. nam de s litterae finalis apocope in uno eius-
versiculo admissa quid statuendum videretur supra, cum de
novorum poetarum rationibus in universum exponerem, declaravi„
alia conplura in ea disputationis parte quae erat de Graecis
studiis poetae attigi.

Arte et indole Catulli considerata sequitur ut de corpore
carminum eius quod ad hanc aetatem pervenit quaerere institua-
muS‚ utrum ab ipso poeta necne constitutum editumque esse
videatur. quae quidem quaestio postquam diu neglecta iacuit,
cum plerique omnes ‘libellum' Cornelio Nepoti dicatum eundem
esse confiderent atque librum nobis servatum, paucique qui contra
iudicarent, veluti Nipperdeius in prolegomenis editionis Cornelii
a. 1849 emissae p. XVI, sententiam suam verbo significasse¹
satis haberent, tandem a. 1863 Eduardus Brunerus in actorum

