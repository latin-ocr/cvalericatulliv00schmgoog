XXXIV PROLEGOMEN A

est. —- vix minus nobis quidem qui sero vivimus obscurum est
c. CXIII, quod Pompeio iterum consule, h. e. a. 699s55 scriptum
esse versus secundus docet. atque id quidem certum videtur
primi et alterius Pompeii consulatus commemorationem non
solum temporis definiendi causa fieri, sed proprium quoddam
acumen habere, remque in hoc epigrammate significatam ab illo
non plane alienam fuisse. sed ulterius progredi in tantis tene-
bris non audemus, neque Schwabii p. 213 ss. confidentiam in-
tellegimus qua Caesarem et Mamurram ut Muciae, Pompeii olim
uxoris, adulteros — nam Pleitneri coniecturam amplexus v. 2
Masillam pro Maeciliam legit — designari contendit. cui opinioni
non pauca profecto ad probabilitatem desunt. — sequitur ut de
carminibus XCIV CV CXIV CXV agatur, in quibus Catullus
hominem quendam sub nomine Mentulae haud dubie ludibrii
causa ficto adoritur. quem non esse alium quam Mamurram iam
saeculo sexto decimo conplures grammatici perspexerunt. nam
quae in tribus horum epigrammatum castigantur vitia, immodica

, libido venerea divitiarumque ingentium profusio, ea in illum

prorsus cadunt, itemque versificandi studium in c. CV derisum
ei aptum est quem poeta c. LVII 7 ut eruditulum cavillatur.
sed gravissimum argumentum, quo confirmatur utrumque homi-
nem unum eundemque csse, ex c. XXIX 13 petitur, ubi Ma-
murra ‘ista vestra (i. e. Caesaris et Pompeii) diffututa mentula'
audit, quocum c. XCIV 1 et CXV 8 conferas. iam cum c. XXIX
apud aequales nobilissimum esset, facile fieri potuit ut hinc Ma-
murra ignominiosum illud nomen acciperet, , eoque semel divul-
gato ipse postea poeta tamquam proprio ad libidinosum hominem
designandum tanto lubentius uteretur, quanto magis dactylica
vocabuli mensura distichis —- in his enim solis Mentula nomen
nobis occurrit —· idonea esset. ceterum Catullum ea in re celc-
berrimi poetae Graeci exemplum esse secutum in alia horum
prolegomenon parte demonstrabimus. haec igitur simplex videtur
rei esse explicatio. nam quod Iungclaussenus p. 22 suspicatus
est Catullum post suam cum Caesare reconciliationem, de qua infra
agetur, etsi a Mamurra lacessendo desistere nollet, tamen im·
peratoris causa aperte inimico suo insultare veritum ad fictum
illud nomen confugisse, eam coniecturam conpluribus probatam
esse miror, qui tali modo poetam vix minus apud Caesarem
offensurum fuisse putem. quotus enim quisque infami Mentulae
nomine non statim iamborum carminis XXIX admoneretur opor-
tuit? iam ad tempus quattuor istorum in Mentulam epigramma-
tum quod attinet, satis confidenter ea anno 700! 54 attribuere
licet, utpote quae et post c. XXIX scripta sint neque tamen ilico
id excepisse possint, quando sonum multo illo sedatiorem habeant.

