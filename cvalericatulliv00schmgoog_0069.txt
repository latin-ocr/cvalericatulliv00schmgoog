Pnomoolfflru LXI

parergon p. 623 ss. iam cum Suetonius in vita Iulii 'c. 73 Ca-
tullum Caesari satis fecisse ab eoque cenae adhibitum esse narret,
non potest dubium esse quin fere idem etiam in libri de viris
inlustribus ea parte quae erat de poetis, sed hic quidem paullo
plenius, rettulerit. quodsi ibi repperit Hieronymus Catullum in
Gallia citeriore, cum Caesar ad conventus agendos illuc venisset,
ab eo inpetrasse veniam, non multo autem post Romam reversum
tricesimo aetatis anno mortuum esse, facile fieri potuit ut obitum
poetae in primum vel alterum proconsularis imperii Caesaris
annum incidere sumeret3 unde consequens erat ut undetriginta
vel triginta annis additis natales Catulli ad annum Abr. 1930,
1. e. 667s87', adscriberet. verum utut hoc sese habet, certe con-
puti Hieronymiani, quorum alter qui ad annum mortis Catulli
pertinet manifesto atque communi consensu vitiosus est, nullo
modo nos inpediunt quin vitae tempus poetae ita constituamus
ut omnibus quae huc faciunt rebus sedulo pensitatis veri similli-
mum nobis videtur. itaque, cum inter carmina Catulliana quorum
tempora definire licet nullum inveniatur quod post annum 7 00l54
‘scriptum esse demonstrari possit, probabile est sane poetam non
ita multo post evita excessisse, praesertim cum eum tricesimo
aetatis anno mortuum esse Suetonii testimonio constet. at mira-
mur Catullum a plerisque credi ipso anno illo 700s54 mortem
obisse, quasi poeta, ubi primum versus facere desinat, continuo
debeat ad inferos descendere. neque, si nullum nunc carmen
Catullianum anno 700s54 inferius reperitur, poetam nihil omnino
post hunc annum scripsisse sequitur. nam et perierunt non nulla
‘et eorum quae servata sunt multa certo temporis signo carent.
est autem inter haec unum saltem quod aliqua cum probabilitate
anno isto posterius esse conicias, carmen XXXVIII dico ad
Cornificium missum, in quo Cat-ullus sibi 1n dies et horas magis
male et laboriose esse queritur, ut non errare videantur qui hos
versiculos iam mortifere aegrotanti attribuant. quodsi cum flebili
hoc poematio, adflicti graviter animi documento, illa carmina
conparabis quae supra nostro iure anno 700154 adsignavimus,
longe diversum in eis sonum deprehendes. ostendunt enim ea
aut hilarem alacremque animum, veluti c. LIII et magis etiam
LV, quod novo insuper tunc amore poetam captum fuisse testa-
tur, aut acerbitatem salis, ut c. XLIX et quattuor epigrammata
in Mentulam scripta, neque ullum indicium propinquae mortis
prae se ferunt. quod cum dico, ne c. LII quidem excipio, in
quo Hauptius olim, cum 1108 iambos Vatinio consule factos
putaret, quandam quasi mortis praesensionem fractique animi et
cui vitae pertaesum esset adfectum sibi adgnoscere videbatur
(conf. opusc. Ι, p. 11); quam opinionem postea ipsum abiecisse

