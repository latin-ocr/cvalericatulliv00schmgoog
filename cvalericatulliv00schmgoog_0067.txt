PROLEGOMENA ’ LIX

deducimur, cuius initio sese in Galliam citeriorem ad conventus
agendos profectum esse ipse testatur bell. Gall. VII 1. sub idem
igitur tempus Calvum quoque in gratiam cum Caesare redisse
suspicamur. sed eum per Catullum cum imperatore de recon-
ciliatione egisse permira est coniectura Schwabii p. 237. etenim
Calvo, viri praetorii filio ex antiqua gente Licinia atque oratori
clarissimo, multo graviores haud dubie deprecatores aderant,
neque is habebat cur ad hominem amicissimum quidem sibi, sed
municipalem neque in re publica versatum confugeret. omnino
autem ita sentimus, Calvum, quemadmodum Catullum ad bellum
contra ipsum Caesarem suscipiendum incitavisse videtur, sic prius
incepisse de pace cum illo facienda cogitare et amico ut idem
consilium iniret auctorem fuisse. neque enim Brunerus p. 642
mihi fidem fecit, qui Catullum suspicatur a patre iussum esse
imperatori Veronae commoranti satis facere. nam si severius
omnino pater coercere voluisset filium, eum statim, puto, post
publicatos truces iambos carminis XXIX vetuisset nova tela in
Caesarem mittere. Calvum vero facile ad credendum est maximis
turbis post caedem P. Clodii Romae coortis et instanti belli civilis
periculo adductum esse ut reconciliandae sibi imperatoris poten-
tissimi gratiae prospiceret. ceterum Caesarem tunc temporis
Galliarum etiam proconsulem fuisse ex ipsis Suetonii verbis
colligi potest, qui eum Calvo ultro ac priorem scripsisse narrat.
tardius autem quam primis mensibus anni 702s52 Calvus et Ca-
tullus vix in gratiam cum Caesare revertisse possunt, si quidem
utrumque eodem fere tempore in rem ingressum esse conceditur,
primum, quia Caesarem Suetonius tradit post poetae Veronensis
satisfactionem hospitio patris eius uti perseverasse, quo illum non
esse usum nisi dum Gallias regeret manifestum est, deinde, quia
Catullus non ita multo post oportet de vita decesserit. atque ad
hanc quaestionem nunc transeundum est.

Hieronymus ad annum Abr. 1959, i. e. 696l58, aut, si codices
A P F Schoenii sequimur, ad 1960, i. e. 697s57, haec adscripsit:
‘Catullus XXX aetatis anno Romae moritur’. eam temporis quo
poeta mortem obierit definitionem non recte se habere inter omnes
constat, quoniam certum est e carminibus Catullianis haud pauca
annis 699s55 et 700,‘54 scripta esse. contra quod chronographus
eum tricesimo aetatis anno Romae ex vita egressum esse tradit,
id nihil est cur negemus verum esse, praesertim cum praematuram
poetae Veronensis mortem etiam Ovidius amorum 111 9 61 s.
testetur his verbis: ‘obvius huic (Tibullo) venias (in Elysia
valle), hedera iuvenilia cinctus Tempora, cum Calvo, docte
Catulle, tuo) atque transcripsit ista Hieronymus haud dubie ex
Suetonii opere quod erat de viris inlustribus. itaque LachmannuS,

