56 cAT0Ln1

25 sive quod inpia mens‘ caeco flagrabat amore,
seu quod iners sterili semine natus erat
et quaerendus is unde foret nervosius illud,
quod posset zonam solvere virgineam.'
egregium narras mira pietate parentem,
30 qui ipse sui gnati minxerit in gremium.
‘atqui non solum hoc se dicit cognitum habere
Brixia Cycneae supposita speculae,
flavus quam molli percurrit flumine Mella,
Brixia Veronae mater amata meae,
35 sed de Postumio et ‚Corneli narrat amore,
cum quibus illa malum fecit adulterium.
dixerit hic aliquis ‘qui tu istaec, ianua, nosti,
cui numquam domini limine abesse licet,
nec populum auscultare, sed hic suffixa tigillo
40 tantum operire soles aut aperire domum?’
saepe illam audivi -furtiva voce loquentem
solam cum ancillis haec sua flagitia,
nomine dicentem quos diximus, ut pote quae mi
speraret nec linguam esse nec auriculam.
45 praeterea addebat quendam, quem dicere nolo
nomine, ne tollat rubra supercilia.
longus homo est, magnas quoi lites intulit 011111
falsum mendaci ventre puerperium.'

 

LXVIII.

Quod mihi fortuna casuque oppressus acerbo
conscriptum hoc lacrimis mittis epistolium,

naufragum ut eiectum spumantibus aequoris undis
sublevem et a mortis limine restituam,

5 quem neque sancta Venus molli requiescere somno ’

desertum in lecto caelibe perpetitur,
nec veterum dulci scriptorum carmine musae
oblectant, cum mens anxia pervigilat,
id gratum est mihi, me quoniam tibi dicis amicum,
10 muneraque et musarum hinc petis et Veneris:
sed tibi ne mea sint ignota incommoda, Mani,

