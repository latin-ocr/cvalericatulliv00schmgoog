vam PROLEGOMENA

Euphorionis haud dubie intelleguntur non qui Euphorionem
solum, sed qui una cum hoc etiam reliquos poetas eius similes
imitatione expresserint. scilicet Chalcidensem poetam Cicero
exemplum profert adfectatae doctrinae obscuritatisque, qua pleri-
que poetae aetatis Alexandrinae laborabant, opponitque hic
Ennio, sicut eundem Homero opposuit in libro de divinat. altero
,ξ 132. eodem in universum modo iam alii locum Ciceronianum
acceperunt, ut Merkelius ad Ibin p. 356. itaque etiam si nullum
in Catullo Euphorioneae imitationis vestigium deprehenderemus,
tamen ne hunc quidem non a Cicerone significari existimaremus.
neque vero obest nostrae sententiae quod poeta Veronensis tum,
cum Cicero ista verba scriberet, iam de vita decesserat. nam et
hoc loco et duobus reliquis quos antea attulimus, qui et ipsi post
mortem Catulli scripti sunt, Cicero totam istam poetarum aequa-
lium factionem inpugnavit, cuius communia et propria essent
placita eaque ab antiquiorum poetarum Latinorum, quos ille
admirabatur, ratione longe diversa. ceterum in epyllio de Peleo
et Thetide versum 30 Oceanusque, mari totum, qui amplectitur
orbem simillimum esse Euphorionei Ὠκεανός, τῷ πᾶσα περίρρυτος
ἐνδέδεται χθών (fr. CLVIII M.) iam alii adnotaverunt, neque
dubitamus quin inter epica poetae Chalcidensis carmina fuerint
quibus Catullus in narratione de Ariadna potissimum pertexenda
uti posset, Μοψοπίαν dicimus et Διόνυσον et Γέρανον, cuius -qui-
dem carminis titulum a saltationis genere in Creta et Delo in-
sulis olim usitato desumptum esse nobis quidem probabile vide·
tur. conf. Meinekius anal. Alexandr. p. 12. 20 s. et Prellerus
mythol. Graec. II, p. 296 ed. alt. pertractavimus Ciceronis de
hac poetarum factione iudicia. nec aliter in universum sensisse
omnes qui tum essent veterum Camenarum admiratores consen-
taneum est. quo plures autem poetae novi artis suae obtrecta-
tores inveniebant, eo magis sese mutuo adiuvare fetusque suos
epigrammatis extollere studebant , ceterum hac quoque in re
Alexandrinum morem secuti (conf. Callim. epigr. XXIX Schneid.).
erantque plerique ex eis, ut videtur, non solum scholae com-
munione, verum etiam amicitiae vinculo inter se coniuncti. sic
Catullus, ut supra memoravimuS, et Zmyrnam Helvii Cinnae et
Licinii Calvi elegias modo editas carminibus XCV et XCVI
celebravit. porro Ticidae versus apud Suetonium extans huc
referenduS, quo Lydiam Catonis doctorum maximam curam esse
ait, ubi qui docti vocantur eos non alios esse quam poetas novos
pridem intellectum est. denique de eiusdem Catonis Diana Cinna
versu itidem per Suetonium memoriae prodito consimiliter prae-
dicavit atque Catullus ·de Zmyrna (conf. c. XCV 6). eidem
studiorum consortes, quemadmodum inter ipsos laudabant atque

