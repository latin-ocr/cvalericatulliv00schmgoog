LVI PBOIAEGOMENA

plerisque orationem potius de sodaliciis secundam fuisse arbitror,
in qua elaboranda Calvum plurimum operae conlocasse consen-
taneum est, quoniam reum a Cicerone defensum iri noverat.
etsi enim Vatinium iam a. 696s58 postulatum esse lege Licinia
Iunia e Ciceronis in eum interrogatione ἓ 33 ει. perspicitur, tamen ·
tum temporis Calvum inter accusatores eius fuisse non satis con-
stat —— parum enim fidei babent scholia Bobiensia p. 323 On,
quando et in crimine adferendo est erratum —-, idque iudicium
vi Vatinii et P. Clodii disturbatum est, ut dubitare liceat num
accusatoribus omnino copia loquendi data fuerit. eodem autem
haud dubie anno quo secunda tertia quoque Calvi in Vatinium
oratio habita est. etenim a. 700l54 bis iudicium factum esse de
Vatinio Nipperdeius opusc. p. 336 rectissime inde conclusit quod
Cicero epist. ad famil. I 9 4 et 19 non solum defensionem suam
Vatinii, sed etiam laudationem iudicialem commemorat. sed ut
revertamur unde degressi sumus, ex eis quae exposuimus pro-
babiliter efficitur c. XIV Catulli non ante Saturnalia anni 698s56
scriptum esse, eique coniecturae etiam ab illis quae supra et de
amoris Lesbiae et de itineris Bithynici temporibus disputavimus
fides additur. neque vero anno 699s55 posterius esse hoc poema
indicaverim. nam a. 700s54 Calvum in agenda laboriosa Sullae
litteratoris causa occupatum fuisse parum est credibile, quippe
quo nomen Vatinii bis ad iudices detulerit. restat ut de c. LIII
dicamne, in quo poeta unam ex causis Vatinii ipse commemorat.
narrat enim aliquem e corona, cum Calvum crimina Vatiniana
mirifice explicantem audivisset, admirabundum exclamasse haec,
‘di magni, salaputium disertuml’ qua in exclamatione vox
plebeia salaputii ad parvulam Calvi staturam spectat, quam et
Seneca controvers. VII, 4 (19), p; 332 Kiessl. et Ovidius trist.
H 431 testantur. hos versiculos ad causam de sodaliciis referri
facile inde colligas quod oratio ea in causa ab Calvo habita
omnium eius in Vatinium accusationum, ut vidimuS, celeberrima
fuit. accedit quod eadem actio in ·c. XLIX significata est, si
quidem recte id supra interpretati sumus, quemadmodum igitur
isto in poematio Catullus Ciceronem qui Vatinium prospere de-
fenderat ut vilem hominum etiam sceleratissimorum patronum
perstrinxit, ita in hoc accusatoris sibi familiarissimi qui inferior
discesserat eloquentiam ita extollit ut, quantum ea moverit
audientium animos, lepido alicuius ex eis dicto adlato confirmet.
quae si probabiliter disputata sunt, c. LIII mense Quinctili anni
700s54 scriptum est. conf. v. 1 et Mattbiesius l. c. p. 100
not. extr. ’

De c. LVI Catoni cuidam inscripto disserendi infra locus
erit. de Hortensio Ortalo, cui poeta c. LXV una cum coma

