nxxnr ‘ enonaeoxesa

,huc adventate, LXVIII 21 tu mea tu moriens fraqisti commoda,
quibus cum locis conferri iubemus Callimachi hymn. IV 204. 214.
VI 17. 64, Theocriti c. XVIII 50—52, Bionis XVIII 1, Moschi
Ι 22. haec habuimus quae de iteratis et versibus et verbis dice·
remus. e ceteris figuris satis esto metonymiam illam adferre
qua Amphitrites et Tethyos nomina pro mari posita sunt in c.
LXIV 11, LXVI 70, LXXXVIII 5, quem usum iam Hauptius
opusc. II, p. 74 S. recte ad Alexandrinorum poetarum exemplum
rettulit. ad numeros quod attinet, praeter spondiazontum capta-
tionem iam supra explicatam hoc quoque post Godofredi Her-
manni in Orphic. p. 692 ss. observationes confidenter ab Alexan-
drinae artis studio repeti potest quod Catullus in versu hexame-
tro incisionem post quartum trochaeum cum omnino rarissime
admisit, tum in epyllio de Pelei nuptiis et in altero hymenaeo plane
declinavit. conf. Hauptius l. c. p. 78 et Baumannus l. c. p. XV
(qui quinque omnino huius caesurae exempla e Catullo attulit,
sed pro c. LXXXIV 9 corrigendum estv LXXXIV 5).

Etsi autem Catullus scholae ex qua prodiit placitis con-
venienter maxime Alexandrinos duces est secutus, tamen eum
non putandum est antiquos poetas Graecos omnino neglexisse.
et Homericorum quidem studiorum vestigia in eis ipsis carmini·
bus inveniuntur quae ceteroqui Alexandrinum colorem habent,
cuius modi non nulla Hauptius et Schulzius locis supra p. LXX
laudatis attulerunt. conf. etiam quod p. LXXI de Pasithea in
Attine commemorata diximus e lyricis vero poetis Catullus nemi-
nem videtur pluris fecisse quam Sappho, cuius admirationem eo
quoque declaravit quod Clodiae ab illius patria nomen indidit
Lesbiae. est autem primus Romanorum qui stropham quae a
Sappho adpellationem traxit adhibuit in c. XI et LI, eiusdemque
aemulatione eum in c. XXX versibus asclepiadeis maioribus ita
esse usum ut binos in stropham coniungeret cum plerisque re·
centiorum persuasum habemus· conf. Hephaest. p. 35. 60. 65
Westph. et Lachmann. opusc. II, p. 94 s. sed non in re metrica
sola continetur musae Sapphicae imitatio. nam carminis LI tres
strophae priores e celeberrima Lesbiae poetriae oda (fr.· 2 Β.)
expressae sunt. neque vero dubitamus eis adsentiri qui etiam
c. LXII in Sapphus imitatione positum esse censent. nam Grae-
cum poema exemplo fuisse huic hymenaeo manifestum est, cum-
que Sappho in epithalamiorum genere maxime floruerit, Catullum
-autem eius studiosum fuisse certum sit, quid per se ista con-
iectura probabilius? sed confirmant eam ipsae, quamvis paucae
sint, carminum nuptialium Sapphus reliquiae. nam quod apud
Catullum v. 20 s. Hesperus a puellarum choro crudelitatis incu-
satur, qui natam possit conplexu matris avellere, simillima sen·

