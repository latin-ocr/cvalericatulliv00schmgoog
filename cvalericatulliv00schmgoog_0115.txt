PROLE Gom A CVII

ciscum Buechelerum per epistulam ea de re consului, qui mihi
se idem sentire respondit addiditque sibi persuasum esse Catul-
lum non scripsisse ludei et similia, eundemque, cum zm in initio
Zmyrna nominis posuisset, quod quidem sibi certum videretur,
vix putari posse non una cum isto z etiam y litteram recepisse3
pro qua cum in sermone plebeio u soleret usque substitui,
facile fieri potuisse ut hinc ea littera Graecae loco rursus in
veterum codices irreperet.

Textui duos indices subieci, alterum nominum et rerum,
alterum grammaticum. in quibus voces formasque coniectura
restitutas ab eis quas codices tradunt distinxi, ita tamen ut
simplices mendorum quae in his insunt correctiones iam pri-
dem factas et ab omnibus deinceps editoribus receptas notare
supersederem. Î‡

Recensione horum carminum diu absoluta et prolegomenis
quoque maxima ex parte conscriptis Alexandri Riesii, post
Aemilii Baehrensii in Catullum commentarius ad me perlatus est.
Ludovici Schwabii nova poetae Veronensis recognitio Berolini
a. 1886 emissa in manus meas pervenit, cum in eo esset ut hanc
editionem typis describendam curarem.

