LXVI PROLEGOMBN A

Graecorum exemplar expoliverit, mirari sane licet quod in poesi
ne ea quidem studia quae ad maiorem sermonis versuumque cul-
tum spectabant ita ut par erat adgnoscebat. neque vero in scriptis
suis hanc poetarum sectam commemorat nisi ut vituperet aut in-
rideat. et in oratore quidem ἓ 161, ubi de s litterae finalis ante
insequentem consonam detractione disserit, quam antiquioribus
poetis omnibus probatam esse constat, eam ut subrusticam iam
fugere poetas novos ita narrat ut animo se dissentire haud ob-
scure significet. ipseque in Arati phaenomenis ab adulescentulo
conversis saepius istam licentiam sibi indulsit una cum aequali-
bus M. Terentio Varrone et Lucretio. sed cum oratorem con-
scriberet, nova consuetudo adeo invaluerat ut qui in litteratis
numerari vellet non posset quin ad eam se accommodaret. itaque
in versibus posteriore vitae tempore a se factis etiam Cicero, cum
alia conplura ex vetustate retineret, ab s littera detrahenda
coactus abstinuit. iam novorum poetarum, h. e. eorum qui e
schola Catonis prodierunt, nemo, quod sciamus, hanc apocopen
' admisit praeter unum Catullum, cuius in extremo carmine hic
invenitur pentameter, ‘at fixus nostris tu dabi’ supplicium’ nam
LaeviuS, qui in Protesilaudamia fortasse dixit ‘gracilenti' colo-
rem‘ (fragm. 22 Muell.), etiam si eiusdem sit aetatiS, quod am-
bigitur, certe non novis qui vocantur poetis adnumerari potest,
quippe cui magis conveniat cum Varronis Reatini rationibus.
sed cum ex loco Ciceroniano quem attulimus intellegatur s litterae
apocopen prorsus abhorruisse a sectae Catonianae placitiS, Ca-
tullum in tot versibus semel dormitasse non est credibile, vide-
turque potius in hoc epigrammate licentiam alioqui spretam cum
certo quodam consilio adhibuisse, nec inepte suspicere petita esse
verba ‘dabi’ supplicium' ex ipsis Gellii versibus in Catullum
factis ad inridendum adversarium. alter locus qui ad nostram
quaestionem pertinet est in epistularum ad Atticum VH 2 1, ubi
Cicero in narranda felici sua navigatione facto ioci causa hoc
hexametro ‘flavit ab Epiro lenissumus Onchesmites’ ita pergit:
‘hunc σπονδειάζοντα si cui voles ’τῶν νεωτέρων pro tuo vendito)
quibus verbis nimium novorum poetarum amorem versuum heroi-
corum in binos spondeos exeuntium ·lepide nec immerito per-
stringit. nimium amorem dicimus. nam spondiazontibus omnino
abstinere paucissimi tantum poetae Graeci Latinique animum

induxerunt, ipseque Cicero in Arateis semel eius modi hexame-

trum admisit (vol. XI, p. 107 ed. Bait. et Kays„ v. 237). conf.
A. Viertelius in annal. philol. t. LXXXV, p. 801 ss. et
A. Ludwichius in dissertatione de hexam. poet. Graec. spondiacis
Halis a. 1866 edita, quibus tamen utrisque, cum in Ciceronis
Arateis duo spondiazontum exempla inesse crederent, accidit ut

