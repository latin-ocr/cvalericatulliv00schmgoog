Lxxx PROLE GOMENA

tione dignos existimabat contumeliosissime tractare. cuius acer·
bitatem in iambis Quintilianus X 1 96 ita commemoravit ut
hanc ei praecipuam huius poetae laudem visam esse adpareat.
ceterum in consectandis inimicis Catullum male dicendi ulciscen-
dique cupiditate abreptum rerum obiectarum fidem non religiose
admodum curavisse unusquisque facile concedet. verum hoc ex
antiquitatis motibus iudicandum. nec aliter obscena quae apud
Catullum leguntur aestimabimus. qua tamen in re monendum
est poetam Veronensem, ut non raro verbis rebusque spurcum,
ita ab Ovidiana ista pictura libidinis plane alienum esse.

Haec de indole Catulli disputata etsi a minoribus potissimum
carminibus sunt ducta, quibus ille primariam sibi laudem meruit,
tamen universe etiam in maiora et doctiora cadunt, neque recte
vulgo poetam prorsus alium in hoc, alium prorsus in illo genere
esse statuunt. certe is in alienis affectibus describendis vix in·
ferior est quam in suis, ut Ariadnae et Attinis querellae osten·
dunt, idemque in elegia ad Allium scripta, quamquam consulto
doctas Graecorum fabulas admiscuit, nihilo minus egregiam
suarum rerum imaginem repraesentavit. neque vero haec Alex·
andrinae poesis imitatio maioribus istis carminibus sese conti-
net, sed, ut supra vidimus, patet latius. at plus omnino quam
Alexandrinis Catullus suo ingenio debebat, eratque natura Ar-
chilocho et Aeolicis vatibus propinquior. quodsi poematia lyrica
cum iambis epigrammatisque ceteris eius carminibus in univer-
sum perfectiora sunt iudicanda, id hanc praecipue causam habet
quod illa genera Catullianae indoli multo magis conveniebant.
neque facile hic in ea vitia incurrere potuit poeta quae Alexan-
drinae artis propria in maioribus carminibus non semper decli-
navit, partium dico inaequalitatem nimiumque degressionum
ambitum, quibus vitiis in primis epyllion de Pelei et Thetidis
nuptiis laborat, opus ceteroqui omni paene numero eximium.

Virtutibus poetae quas exposui plane congruit sermo eius:
est enim simplex, perspicuus, distinctae, excellens suavitate ne-
que vero robore et nervis destitutus. quando autem Catullus ea
vixit aetate qua ab rudi arte veterum poetarum transiri coeptum
est ad limatam elegantiam eorum qui Augusti tempore floruerunt,
consentaneum est in oratione eius, pariter atque in numeris, inter
plurima novorum studiorum signa etiam varias pristinae consuc-
tudinis reliquias inveniri. quae res etsi a nemine adhuc plene
tractata est, tamen nuper conplures operam studiumque in inlu-
¹strandam eam contulerunt, Fridericus Heussnerus in disserta·
tione Marburgensi quae inscripta est ‘observationes gram·
maticae in Catulli Ver. librum’ prodiitque a. 1869, Adolphus
Reeckius in dissert. Vratislaviensi ‘de Catullianorum carminum

