50 CATULLI

adveniet tibi iam portans optata maritis
Hesperus, adveniet fausto cum sidere coniunx,

330 quae tibi flexanimo mentem perfundat amore
languidulosque paret tecum coniungere somnos
levia substernens robusto bracchia collo·
currite ducentes subtegmina, currite, fusi.

nulla domus tales umquam contexit amores,

335 nullus amor ·tali coniunxit foedere amantes,
qualis adest Thetidi, qualis concordia Peleo,
currite ducentes subtegmina, currite, fusi.

nascetur vobis expers terroris Achilles,
, hostibus haud tergo, sed forti pectore notus,

340 qui persaepe vago victor certamine cursus
flammea praevertet celeris vestigia cervae.
currite ducentes subtegmina, currite, fusi.

non illi quisquam bello se conferet heros,
, cum Phrygii Teucro manabunt sanguine campi

345 Troicaque obsidens longinquo moenia bello
periuri Pelopis vastabit tertius heres.
currite ducentes subtegmina, currite, fusi.

illius egregias virtutes claraque facta
saepe. fatebuntur gnatorum in funere matres,

350 cum ammam· solvent a vertice crines
putridaque infirmis variabunt pectora palmis.
currite ducentes subtegmina, currite, fusi.

namque, velut densas praecerpens m
sole sub ardenti flaventia demetit arva,

355 Troiugenum infesto prosternet corpora ferro·
currite ducentes subtegmina, currite, fusi. ·

testis erit magnis virtutibus unda Scamandri,
quae passim rapido diffunditur HellespontO,

Δ ; cuius iter caesis angustans corporum acervis

360 alta tepefaciet permixta flumina caede.
currite ducentes subtegmina, currite, fusi.

denique testis erit morti quoque reddita praeda,
cum teres excelso coacervatum aggere bustum ἢ
1 excipiet niveos percussae virginis artus.
365 currite „ducentes subtegmina, currite, fusi.
nam simul ac fessis dederit fors copiam Achivis

