⁴ m PROLEGOMENA

potuit, nec immerito e versibus 6-9 colligere nobis videmur
fuisse tum Pollionem iam in aetate qua ei conviviis interesse
liceret. -— transimus ad Varum, ad quem Catullus c. XXII misit.
quod cum totum de Suffeno malo poeta sit, hinc ingenua studia
atque artes Varo curae fuisse intellegitur. idem haud. dubie
homo in carmine X non multum post Catulli ex Bithynia redi-
tum scripto commemoratur, ubi quid negotii procacitas puellae
ab amico amatae iactanti sese poetae exhibuerit lepidissime
describitur. quo in carmine id quod primis duobus versiculis
narratur Varum utique prodit aetate Catullo proximum fuisse.
esse autem eum popularem poetae P. Alfenum Varum Cremonen-
sem, iurisconsultum clarissimum et consulem anni 715s39 (conf.
Henzenus m C. Ι. L. Ι, p. 467. Ios. Kleinius fast. consul. p. 3),
ut pridem conplures grammatici suspicati erant, hodie potest pro
explorato haberi. nam et temporum rationes optime conveniunt,
nec leve ei sententiae a patriae Transpadanae communione prae-
sidium paratum est, videturque poeta, ut A. Kiesslingius l. c.
p. 354 coniecit, illis ‘Varus me meus ad suos amores Visum
duxerat e foro otiosum’ non sine acumine sua otia cum nego-
tiis amici forensibus conponere. huc accedit quod. Catullus c. XXX
ad Alfenum amicum scripsit, quem eundem Varum iurisconsul-
tum esse consentaneum est. cuius carminis quae sit ratio supra
exposui, nequo quisquam, puto, inde quod poeta ardore Clodiae
flagrans moraeque inpatiens his asclepiadeis se a sodali q‘ui suum
in eo amore auxilium promisisset proditum esse queritur, familiari-
tatem inter ambos per omne vitae spatium turbatam esse con-
cludet. — progredimur ad Septumium, cuius et Acmes mutuus
amor c. XLV suavissime depingitur. hic quis fuerit ignoramus,
egregieque hariolatur Westphalius qui p. 157 s. de eo con-
iecturae periculum fecit. Acmen libertam natione Graecam
fuisse Schwabius p. 316 ex ipso nomine haud iniuria collegit.
idem et Brunerus p. 647 ex v. 21 s., ubi Septumius puellam
suam malle dicitur‘ quam Syrias Britanniasque', recte effecerunt
non ante aditam a Caesare Britanniam nuntiumque de ea re
Romam autumno anni 699s55 perlatum poema hoc conditum
esse. — Septumio apte Manlium Torquatum adiungimuS, cuius
cum Vinia Aurunculeia nuptias poeta praeclaro carmine LXI
celebravit. nomen eius gentile v. 16 et 222 adfertur, cognomen
e v. 216 perspicitur, avitam nobilitatem v. 212 et sequentes in-
dicant. non est igitur ullo modo dubium quin amicus hic Ca-
tulli e notissima familia patricia oriundus fuerit, potestque
nuptiale carmen ad L. Manlium Torquatum, filium cognominis
consulis anni 689l65, praetorem anni 705s49, pertinere. quam-
quam quae Schwabius p. 340 sa praeter temporum rationes ad

