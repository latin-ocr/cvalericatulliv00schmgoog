PROLEGOMENA 11

declarat, inlustraturque talis ingenii facultas Lesbiae iocoso eius
voto, cuius supra mentionem incohavimus

His ιιι universum expositis tutius iam ad singula temporum
ordine, quoad eius fieri poterit, enarranda transire licet. quonam
modo factum sit ut Catullus Lesbiam primum conspiceret no·-
sceretque, etsi nobis non traditur, veri tamen simile est eum a&
coniugem illius introductum esse. quamquam ex c. LXXXIII 1
iniuria hoc colligitur. ubi quod poeta Lesbiam sibi praesente
viro mala plurima dicere narrat, id non ita intellegendum est,
tamquam ea visendi gratia domum mariti sui ingresso coram
maledixerit3 cui quidem interpretationi ista quae v. 3 et 5 s.
leguntur repugnant, ita ut ab amicis potius de Lesbiae in se
conviciis comperisse Catullum sumendum sit. sed qui carminis
XXX rationem probe perspectam habet — explicavit autem
eam in universum rectissime Adolphus Kiesslingius commenta--
tionum in honorem Theodori Mommseni scriptarum p. 354 —,„
is vix dubitabit quin AlfenuS, quem P. Alfenum Varum Ore-2
monensem, iurisconsultum clarissimum, esse merito credunt, po*
pularem suum ad Lesbiam deduxerit (conf. praeter v. 7 s. in
primis verba ‘tua dicta omnia factaque’ v. 9): certe is spem
huius mulieris sibi conciliandae Catullo attulisse suumque ipse
in ea re auxilium, si quo opus foret, promisisse putandus est.
consequens autem erat ut fervidus adulescentis animus venustate
Lesbiae celerrime caperetur. cuius gratiam ut sibi colligeret,
misit ei c. LI e Sappho expressum, quo amorem suum arden-
tissimum libere confitetur. nec multo post duo de passere poe-
matia conscripsisse potest. in quorum quidem priore etsi reda-
mari se significat, tamen tristes animi sui curas memorat
desiderioque puellae se tabescere ostendit (ΙΙ 7-10). verum
Lesbia cupiditati poetae initio non modo non satis fecit, sed
etiam propter audaciam eius importunitatemque succensuit, ut
ex c. LXXXIII perspicitur, quod errant qui posteriori tempori¹
attribuunt: namque coram marito illam Catullo maledixisse,
postquam cum eo iam rem habuisset, parum est credibile. eodem·
fere tempore c. XXX scriptum putamus, quo Alfeni Vari qui·
promissis non steterit perfidiam conqueritur. cui sententiae si·
quis id obstare existimet quod hoc carmen summam animi aegri·
tudinem prodat, illud contra aliquid insolentiae atque lasciviae
habeat, respondemus talem motuum varietatem in amantibus
minime miram esse. sed mox pro Alfeno alius extitit amicus,
qui apud dominam quandam, fortasse sororem suam, in cuius-
aedibus ipse amori suo indulgebat, Catullo quoque secure cum
Lesbia conveniendi copiam faceret: is erat M’ Allius ille quem
poeta c. LXVIII ad immortalitatis memoriam consecravit. confr.

