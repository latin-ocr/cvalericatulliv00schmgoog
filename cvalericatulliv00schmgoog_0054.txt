XLVI PROLEGOMENA

sophus annales quos Suetonius historiam vocavit, quando saepe
veteres isto modo vel similiter titulos librorum historicorum
variare solent. quodsi ita res se habet, Volusius Catullianus non
potest esse Tanusius incredibile est enim Suetonium et Plu-
tarchum ad pertexendam Caesaris vitam opere versibus facto
usos esse, nedum illum tali operi nomen historiae indidisse idque
eodem loco cum M. Bibuli edictis et C. Curionis orationibus
posuisse. huc accedit quod Plutarchus ex Tanusio Μ. Catonem
in senatu censuisse refert Caesarem Usipetibus Tencterisque
propter violatam a proconsule fidem dedendum esse. ea igitur
res ad annum 699s55 pertinet. Volusii autem annales supra
demonstrasse nobis videmur non post annum 694l60 in lucem
editos esse. sed fac historiam Tanusii ab annalibus eius diver·
sam hosque versibus perscriptos fuisse, quae Hauptii est sen-
tentia: ne tum quidem nullus scrupulus restat. neque enim ullo
modo intellegitur qua tandem causa adductus sit Catullus ut pro
Tanusii nomine aliud substitueret, et quidem nomen non ab ipso.
excogitatum aut vulgare, sed gentis Romanae proprium. nam
quod Schwabius qu. Cat. p. 281 ad hanc difficultatem paullu-
lum infringendam coniecit necessitudinem aliquam inter utrius·
que poetae familiam intercessisse, id, etiam si firmiore funda·
mento quam sola patriae communione niteretur, tamen nemini
sufficeret reputanti Catullum ne a Caesare quidem aperte ad-
oriendo abstinuisse, quamvis patrem suum hospitii iure cum illo

coniunctum esse sciret. omnino autem demonstrari non potest ·

in carminibus Catullianis ficta nomina inesse praeter Lesbiae et
Lesbii, quorum quae sit causa patet. nam Mentulae et Ipsitillae
nominum alia est ratic. quae cum ita sint, praestat poetam
epicum illorum temporum adgnoscere cui verum nomen erat
Volusi0, aliunde eum non magis nobis notum quam Suffenus et
Caesius conparentque Volusii saepius* in transpadanis in-
scriptionibuS, veluti in Veronensi (C. Ι. L. V, 1, n. 3620) et in
Brixiana (ibid. n. 4769).

Duo epigrammata CX et CXI Catullus contra Aufilenam
quandam emisit, quae poetae iram eo moverat ut munera eius
crebro acciperet, sed promissum officium praestare nollet. eam
mulierem nuptam fuisse epigrammatis alterius exordium docet,
Veronensem fuisse> ex carminis C primis versiculis merito colligi·
tur, ubi Caelius et Quintius, flos iuvenum Veronensium, 1116
fratrem puellae Aufilenum, hic ipsam Aufilenam deperire dicun·
tur. et legitur hoc nomen in conpluribus inscriptionibus Veronae
aut in agro Veronensi repertis (C. Ι. L. V, 1, n. 3506. 3507.
4008. conf. praeterea n. 4129), nisi quod ibi constanter Aufillenus
et Aufillena incisum est, quas formas Mommsenus censet etiam

